Тоқаев Тасмағамбетовпен кездесті Қасым-Жомарт Тоқаев Ұжымдық қауіпсіздік туралы шарт ұйымының Бас хатшысы Иманғали Тасмағамбетовпен кездесу өткізді. Мемлекет басшысына биыл қараша айының соңында Қырғыз Республикасында өтетін ҰҚШҰ Ұжымдық қауіпсіздік кеңесінің сессиясына дайындық барысы туралы баяндалды. Сондай-ақ Ұйым қызметінің негізгі бағыттары бойынша бірқатар мәселе талқыланды.
"Қазақ сериалдары ТМД бойынша үздіктердің қатарында Түскі формат бағдарламасында креативті индустрияның ел экономикасына әсері мен Қазақстанның әлеуеті талқыланды. Жазушы, Әлішер Рахаттың айтуынша, Оңтүстік Корея тәжірибесін елімізге үлгі етіп алуға болатынын айтты. Бізге Оңтүстік Кореяның моделін алу керек сияқты. Кореяда кейпоп пен дорамалар қатты дамыды. Соның әсерінен орта және шағын бизнес те жақсы өркендеді. Алматыда кәріс дәмханалары көбейді, жастар соны тұтынады, Сеулге барғысы келеді. Яғни, массалық өнер туризм мен кәсіптің дамуына үлкен серпін береді. Корея бізге үлгі бола алады, өйткені олардың тарихы мен геосаяси орналасуы бізге өте ұқсас. Қазақстанда да дәл сондай әлеует бар. Қазақ сериалдары ТМД бойынша үздіктердің қатарында, ал біздің әншілер ТМД кеңістігіндегі ең үздік орындаушылардың бірі, деді."
"Әлемнің 40 жетекші университетімен серіктестік орнатылып, елімізде шетелдік жоғары оқу орындарының 33 филиалы ашылды - Тоқаев Президент Орталық Азия елдеріндегі және біздің аймақпен көршілес бірқатар мемлекеттегі демографиялық көрсеткіштің артуы жоғары білімді экспорттауға және шетел студенттерін елімізге тартуға елеулі мүмкіндік береді деп санайды. Қазақстан жаһандық білім нарығының бір бөлігіне айналуды көздеп отыр. Сондықтан алдымызға күрделі, алайда аса маңызды мақсат қойдық. Оған жету үшін әлемнің 40 жетекші университетімен серіктестік орнатылып, елімізде шетелдік жоғары оқу орындарының 33 филиалы ашылды. Көптеген филиалда оқу ағылшын, орыс, қытай тілдерінде жүргізіледі. Бұл аса маңызды. Өйткені білім беру саласындағы көптілділік адамдардың немесе университеттердің, тіпті, тұтас мемлекеттердің ашықтығы мен бәсеке қабілеттілігінің негізін қалайды. Келешекте де солай болмақ. Оған еш күмән жоқ. Сондықтан әлемдік академиялық кеңістікке шығуға саналы түрде маңызды қадам жасадық. Бұған қоса барлық филиалда қазақ тілі мен Қазақстан тарихы міндетті пән ретінде оқытылады. Бұл шетелдік студенттердің мәдениетіміз бен менталитетімізді терең түсінуіне көмектеседі, деді Қасым-Жомарт Тоқаев."
"Қытай Сауда министрлігі Малайзиядағы сауда келіссөздерінің қорытындысын жариялады Қытай мен АҚШ өзара кедендік баждарды азайту және кейбір шектеулерді уақытша тоқтату туралы келісімге келді. Бұл туралы Қытай Сауда министрлігі Куала-Лумпурда өткен келіссөзден кейін хабарлады. Келісім бойынша, АҚШ фентанил салығын 10-ға дейін төмендетіп, Қытай, Гонконг және Макао тауарларына салынған 24-дық бажды уақытша тоқтатады. Қытай да өз тарапынан жауап шараларын жеңілдетеді. Сондай-ақ, Вашингтон санкцияға іліккен компаниялардың еншілес ұйымдарына қатысты экспорттық шектеулерді кеңейтетін жаңа ережені тоқтатады. Ал Қытай 9 қазанда енгізілген сирек жер металдарына арналған экспорттық бақылауды уақытша алып тастайды. Тараптар порттық алымдарды да тоқтатуға келісті. Бұл келісім бір жыл мерзімге жасалмақ. АҚШ инвестиция саласында жаңа міндеттемелер алады, ал Қытай TikTok-қа қатысты мәселелерді реттейді. Екі ел фентанилмен күрестегі ынтымақтастықты жалғастырып, ауыл шаруашылығы өнімдері саудасын кеңейтеді. Бейжің АҚШ Президенті Дональд Трамптың келесі жылы Қытайға ресми сапармен баратынын да растады. t.meatamekenbusiness_silkway"
"Инвестиция тартумен әкімдер мен министрлер тікелей айналысуы тиіс Премьер-министр Олжас Бектенов өңір әкімдері мен министрлерге инвестиция тарту мәселесіне жеке жауапкершілікпен қарауды тапсырды. Бұл туралы Үкіметте өткен отырыста айтты. Бектенов атап өткендей, Президент 2029 жылға дейін Қазақстан экономикасына 150 миллиард доллар шетелдік инвестиция тарту міндетін қойған. Сондықтан әр өңір мен ведомство нақты жобаларды іске асырып, инвесторлармен тікелей жұмыс істеуі қажет. Биылғы 9 айда негізгі капиталға салынған инвестициялар көлемі 13,8 триллион теңгеге жетті. Бұл өткен жылмен салыстырғанда 13,5 пайызға көп. Ең белсенді салалар энергетика, өңдеу өнеркәсібі, ауыл шаруашылығы және көлік. Өңірлер арасында Астана мен Түркістан облысы алдыңғы орында. Ал Қарағанды, Атырау және Абай облыстары жоспардан артта қалып отыр. Премьер-министр артта қалған өңірлердің жұмысын жандандыруды, ал көшбасшылардың тәжірибесін өзге облыстарға енгізуді тапсырды."
"Қазақстан шетелдік онлайн-дүкендерді салық төлемесе, бұғаттамақ Шетелдік онлайн-дүкендер салық төлемесе, бұғатталып, елімізде сайттары жабылуы ықтимал. Онда танымал платформалар арқылы тапсырыс беру мүмкін болмайды. Мемлекеттік кірістер комитетінің түсіндіруінше, компаниялардың Қазақстанда банк шоттары жоқ, сондықтан ақшалай шара қолдану мүмкін емес. Сол себепті интернет арқылы шектеу қарастырылған. Ал шетелдік платформалар мұның алдын алу үшін салық төлеуші ретінде тіркеліп, органдардың ескертуіне жауап беруі тиіс. Маркетплейстер ай сайын төлем енгізуге міндетті. 2026 жылдан бастап олардың төлейтін қосымша құн салығы мөлшері 12-ден 16 пайызға көтеріледі. Бұл қазақстандықтарға әсер етпейді. Бұл интернет алаңдары арқылы тауарын не қызметін сататын шетелдік компанияларға қатысты. Ел қатарлы олар бірыңғай 16 пайыздық ставкамен салық төлеп отырады. Төлемей не тіркелмей жатса, интернет ресурстарына шектеу қойылады, - деді Мемлекеттік кірістер комитетінің өкілі Еділ Әзімшайық. - t.meatamekenbusiness_qaz"
"Қасым-Жомарт Тоқаев Қызылорда облысына жұмыс сапарымен барды Президент өңірдегі бірқатар өндіріс орындарын, инфрақұрылым және әлеуметтік нысандарды аралап көреді."
"Тоқаев Ердоғанды және бауырлас түрік халқын Түркияның ұлттық мейрамы Республика күнімен құттықтады. Президент биыл Түркияға жасаған ресми сапары аясында Режеп Тайип Ердоғанмен мазмұнды келіссөздер жүргізгенін атап өтіп, Анкарада қол жеткізілген уағдаластықтар мен маңызды бастамалар екі ел арасындағы стратегиялық серіктестікті одан әрі нығайтуға зор серпін беретініне сенім білдірді. Қасым-Жомарт Тоқаев Режеп Тайип Ердоғанның жауапты қызметіне толағай табыс, ал бауырлас Түркия халқына құт-береке тіледі."
"Тоқаев Ұлттық қауіпсіздік комитетінің төрағасы Ермек Сағымбаевты қабылдап, есебін тыңдады Ермек Сағымбаевтың айтуынша, ұлттық қауіпсіздік органдары экстремизм мен терроризмге қатысы бар 67 адамды ұстаған. Радикалдық ағымды ұстанатын 83 адам сотталды. Ішкі істер министрлігімен бірлесе қабылданған шаралар нәтижесінде 17 қылмыстық топ құрықталып, олардың 244 мүшесі ұсталды. 96 адам қамауға алынды. Заңсыз айналымнан 453 қару, 64 граната, алты мыңға жуық оқ-дәрі тәркіленді. 16 есірткі зертханасы, 25 халықаралық және 19 өңірлік есірткі тасымалдау арнасы жойылды. Жиырма мың тоннаға жуық есірткі заттары, соның ішінде 13 тонна колумбиялық кокаин мен 10 тонна прекурсор айналымнан алынды. Экономикалық қауіпсіздікті қамтамасыз ету және жемқорлыққа қарсы күрес аясында мемлекетке 3,8 трлн теңге көлемінде залал келтірілмеді. Бюджетке 255 млрд теңге өтелді. Коррупция фактісі бойынша 91 қылмыстық іс қозғалды. Кездесу соңында Президент ұлттық қауіпсіздік органдарының қызметіне қатысты бірқатар тапсырма берді."
"Президент Мемлекеттік ту көтеру рәсіміне қатысты Ақорда резиденциясының алдындағы алаңда Қасым-Жомарт Тоқаевтың қатысуымен Республика күніне және Қазақстанның Егемендік туралы декларациясының қабылданғанына 35 жыл толуына орай Мемлекеттік ту көтеру рәсімі өтті. Құрмет қарауылының бастығы Президентке рапорт берді. Содан кейін еліміздің Мемлекеттік туы көтеріліп, әнұраны орындалды. Мемлекеттік ту көтеру рәсімі барлық өңірде жалғасады."
"Президент қазақстандықтарды Республика күнімен құттықтады Қазақстан осыдан 35 жыл бұрын Егемендік декларациясын қабылдап, жаңа дәуірге қадам басты. Тарихи құжатта халқымыздың өз болашағын дербес айқындау құқығы нақты көрініс тапты. Сол арқылы бостандықтың байрағын көтеріп, заманауи мемлекет құруымызға жол ашылды. Содан бері еліміз қиын да күрделі жолдан өтті. Біз Тәуелсіздігіміздің саяси-экономикалық тұғырын бекіттік, шекарамызды айқындап, оны бүкіл әлемге таныттық, жаңа астанамызды салдық. Қазақстан өзінің ұлттық мүддесіне адал, халықаралық абырой-беделі жоғары мемлекет ретінде қалыптасты. Дегенмен алдымызда бұдан да зор міндеттер тұр. Біз қазіргі алмағайып замандағы орасан сын-қатерлерге қарамастан, барлық азаматқа бірдей мүмкіндік беретін Әділетті Қазақстанды құрып жатырмыз. Біз келешегіне сеніммен қарайтын озық ойлы ұлт ретінде қалыптасып келеміз. Әр буынның өз миссиясы бар. Осы орайда, бабалар өсиетін ұмытпай, қастерлі Тәуелсіздігімізді нығайта түсу, Қазақстанды дамыған, жасампаз әрі әділетті ел ету бәрімізге ортақ парыз. Қазақстанның көк туы әрдайым биікте желбіресін! Баршаңызға зор денсаулық, бақ-береке және мол табыс тілеймін! - деді Мемлекет басшысы."
"Қазақстан күшті президенттік билікке арқа сүйеген мемлекет болып қалуға тиіс Президент Республика күніне арналған салтанатты жиында сөз сөйлеп, осылай деді. Таяуда халыққа арнаған Жолдауымда Парламентті реформалау туралы мәлімдедім. Бұл бастаманы алдын ала жариялауымның өзі еліміздегі саяси үдерістердің ашық жүріп жатқанын көрсетеді. Биліктің заң шығарушы тармағын өзгерту соңғы жылдары жүзеге асырылған жан-жақты жаңғырудың қисынды жалғасы болмақ. Барлық ұсынысымыз Қазақстанның эволюциялық дамуына қатысты азаматтарымыздың мүддесі мен сұранысына негізделген. Ал еліміз алға жылжып, дамуы керек. Бұған еш күмән жоқ, болуы да мүмкін емес. Жоспарланған өзгерістер Парламенттің құзыреті мен беделін күшейтеді. Конституцияға енгізілетін өзгертулер Парламентке ғана қатысты емес, сондай-ақ Президент, Үкімет туралы бөлімдерді және саяси жүйенің басқа да қырларын қамтиды. Түзетулердің жалпы көлемін және 2022 жылғы конституциялық реформа аясында жүзеге асқан бастамаларды ескерсек, мұны жаңа Конституция қабылдауға барабар іс деуге болады. Әйтсе де Қазақстан Республикасы күшті президенттік билікке арқа сүйеген мемлекет болып қалуға тиіс екенін атап өткім келеді. Бұл қазіргідей алмағайып заманда еліміздің сенімді келешегіне кепіл болады. Өйткені парламенттік жүйе қауіпсіздік пен тәртіп, тұрақтылық пен даму тұрғысынан өз міндетін толық атқара алмай отыр. Кейбір сарапшылар мен саясаткерсымақтардың ұшқары тұжырымдарына көзсіз еріп, мемлекеттілігімізге қатер төндіруге еш хақымыз жоқ, - деді Тоқаев."
"Министрлік жер сілкінісіне қатысты толық ақпарат ұсынды Эпицентрі Алматыдан 136 км оңтүстік-батысқа қарай, Қырғызстан аумағында орналасқан. Магнитудасы MPV 4.9."
Төтенше жағдайлар министрлігі Алматыда жер сілкінісі тіркелгенін хабарлады. Алайда әзірге толық ақпарат жоқ. Алдын ала мәлімет бойынша сейсмикалық оқиға Алматыда тіркелген. Жерасты дүмпуі жөніндегі деректер нақтылануда.
Қасым-Жомарт Тоқаев Әзербайжан Президенті Ильхам Әлиевті елорда әуежайынан шығарып салды
"Әзербайжан Президенті Ильхам Әлиев Қазақстанға мемлекеттік сапармен келді Қасым-Жомарт Тоқаев мәртебелі мейманды Астана әуежайынан күтіп алды. Ертең президенттер келіссөз жүргізіп, Қазақстан мен Әзербайжан Жоғары мемлекетаралық кеңесінің екінші отырысын өткізеді."
"Жеңілдетілген салық режимі бәріне қалатын болды Президенттің тапсырмасы бойынша Үкімет ағымдағы экономикалық реформалар аясында бірқатар шаралар әзірледі. Соның ішінде салықтық әкімшілендіру бойынша оңайлатылған декларация негізіндегі арнайы салық режимін қолдау үшін тек 44 қызмет түрін ғана тыйым салынған тізімде қалдырылды. Сондай-ақ 2026 жылғы 1 қаңтардан бастап салықтық әкімшілендіру таза парақтан жүргізіледі. Бұл микро және шағын бизнеске қатысты келесі жайттарды көздейді камералдық бақылау алынып тасталады, салықтық тексерулер жүргізілмейді, сот органдарына тіркеуді, қайта тіркеуді жарамсыз деп тану туралы талап-арыз беру тоқтатылады. Салықтар мен төлемдер бойынша салынған өсімпұлдар мен айыппұлдар 2026 жылдың 1 сәуіріне дейін негізгі қарыз өтелген жағдайда жойылады. ҚҚС бойынша есепке қою шегінен асып кеткен салық төлеушілер әкімшілік жауапкершілікке тартылмайды. Сондай-ақ салық төлеушілер үшін салық және әділет органдарында камералдық және салықтық тексерулер жүргізбей-ақ, оңайлатылған тәртіппен есептен шығару науқаны өткізіледі. Бұл жаңа Салық кодексін кезең-кезеңімен енгізуге және салық төлеушілер үшін салықтық әкімшілендіруді жеңілдетуге мүмкіндік береді,- деді ҚР қаржы министрі Мәди Тәкиев."
"Халық үшін ипотекалық несие көлемі екі есе ұлғаяды - Үкімет Базалық мөлшерлеменің көтерілуіне байланысты екінші деңгейлі банктер тарапынан ипотекалық бағдарламалар бойынша ұсыныстардың қысқаруы аясында тұрғын үй-құрылыс жинақ жүйесін қолдау туралы шешім қабылданды. Соған сәйкес, халық үшін ипотекалық несие көлемі екі есе ұлғаяды, бұл тұрғын үйге қолжетімділікті қамтамасыз етуге мүмкіндік береді. Аталған шара қолданыстағы Наурыз және Наурыз-Жұмыскер бағдарламалары арқылы несиелеу көлемін 500 млрд теңгеге дейін ұлғайту жолымен жүзеге асырылады. Сонымен қатар сұранысқа ие Әскери баспана бағдарламасы қайта іске қосылады, ол жыл сайын кемінде жеті мың әскери қызметшінің отбасына жаңа үйден бөлек, қайталама нарықтан да пәтер сатып алуға мүмкіндік береді. Құрылыс компанияларымен осы бағдарламалар шеңберінде салынатын тұрғын үй құрылысы бойынша офтейк-келісімшарттар жасалады. Бұл ретте құрылыс салушылар үш жылға бағаны өзгертпей ұстап тұру бойынша қарсы міндеттемелер қабылдайды, - делінген хабарламада."
"Коммуналдық тарифтер 2026 жылдың бірінші тоқсанына дейін өспейді Биылғы 16 қазаннан бастап барлық тұтынушылар тобы үшін коммуналдық қызметтер тарифтерін көтеру 2026 жылдың І тоқсанының соңына дейін тоқтатылады. Тарифтердің өсуін тежеу табиғи монополиялар субъектілерінің операциялық шығыстарын оңтайландыру есебінен қамтамасыз етіледі. Бұл ретте ТКШ жүйесі нысандарында жоспарланған барлық жөндеу жұмысы белгіленген мерзімде аяқталуы тиіс, - делінген хабарламада."
"Бензин мен дизель бағасын одан әрі көтеруге мораторий енгізіледі Президенттің тапсырмасынан кейін Үкімет басшысы кеңес өткізіп, осылай деп мәлімдеді Биылғы 16 қазаннан бастап инфляция деңгейі тұрақтанғанға дейін АИ-92 маркалы бензин мен дизель отыны бағасын одан әрі көтеруге мораторий енгізіледі, - делінген хабарламада."
"Қазақстанда бір айда 300-ден астам қытайлық компания тіркелді Қазақстанда Қытай капиталы бар кәсіпорындар саны күрт артты. 2025 жылғы 1 қыркүйек пен 1 қазан аралығында Қытай азаматтары иелік ететін немесе олардың қатысуы бар 307 жаңа компания мен филиал тіркелген. Осылайша, елдегі қытайлық кәсіпорындардың жалпы саны 7,1 мыңға жетті. Бұл соңғы үш жарым жылдағы ең жоғары айлық өсім. DATA HUB дерегінше, мұндай қарқын төрт ай қатарынан жалғасып келеді. Қыркүйекте тіркелгендердің басым бөлігі шағын бизнес өкілдері болса, ірі және орта компаниялар саны өзгеріссіз қалған. Жаңа кәсіпорындардың көбі сауда 123, өңдеу өнеркәсібі 34 және қызмет көрсету 31 салаларында ашылған. Бұл бағыттар жалпы өсімнің негізгі бөлігін қамтамасыз етті. Қыркүйек қорытындысы бойынша, Қазақстанда ең көп жаңа компания ашқан ел Қытай. Екінші орында Өзбекстан 167, ал Ресейде керісінше 22 компания жабылып, жалпы саны 23,1 мыңға дейін азайған. 1 қазандағы жағдай бойынша Қытай құрылтайшылары бар 5,3 мың компания белсенді жұмыс істеп тұр. Бұл барлық тіркелген кәсіпорындардың 74-ын құрайды. t.meatamekenbusiness_silkway"
"Қытай АҚШ-пен сауда соғысына дайын екенін айтты Қытай билігі АҚШ-пен сауда соғысына дайын, бірақ келіссөз жүргізуге де қарсы емес. Бұл туралы Вашингтондағы Қытай елшілігінің өкілі Лю Пэнъюй мәлімдеді. Егер сауда соғысы басталса біз қарсы тұрамыз. Ал егер келіссөз болса есік әрқашан ашық, деді дипломат. Ол АҚШ-тың бір жағынан Қытаймен сөйлескісі келіп, екінші жағынан жаңа кедендік салықтармен қорқытуы дұрыс емес екенін атап өтті. Лю Пэнъюй АҚШ-ты бұл ұстанымын тез арада өзгертіп, келіссөздерге шынайы түрде келуге шақырды. Оның айтуынша, екі ел дауларды тек диалог арқылы шешіп, тұрақты әрі сенімді қатынас орнатуы қажет. Ынтымақ екі елге де пайда әкеледі, ал қақтығыс екеуіне де зиян. Бұған дейінгі келіссөздер Қытай мен АҚШ өзара құрмет пен теңдік жағдайында шешім таба алатынын көрсетті, деді ол. Бұған дейін АҚШ Президенті Дональд Трамп 1 қарашадан бастап Қытай тауарларына 100 пайыздық баж салығын енгізетінін мәлімдеген. Ол бұл шешімді Қытайдың саудадағы агрессивті ұстанымымен түсіндірді. Кейін АҚШ қаржы министрі Скотт Бессент бұл салықтарды енгізуді кейінге қалдыруға болатынын, өйткені екі ел басшылары кездесу арқылы мәселені шешуі мүмкін екенін айтты. Сонымен қатар Қытай сейсенбіден бастап АҚШ кемелерінен арнайы порттық алым ала бастады. Бұл шара Вашингтонның қытайлық кемелерге енгізген ұқсас салығына жауап ретінде қабылданған. t.meatamekenbusiness_silkway"
"Президент соңғы жылдары Ресеймен атом энергетикасы саласындағы ынтымақтастық серпін алғанын айтты. Осы орайда Росатом компаниясының қатысуымен Қазақстанда алғашқы атом электр станциясын салу стратегиялық серіктестікті жаңа деңгейге көтереді. Атом өнеркәсібіндегі ықпалдастық бірқатар жанама саланың дамуына берік негіз бола алады. Мұның біз үшін маңызы зор. Қазақстанда Ядролық отын циклі және радиоактивті қалдықтармен жұмыс істеу саласындағы өңірлік құзыретті кеңес құруды ұсынамыз. Заманауи ғылыми-зерттеу базасы мен білікті кадр даярлау жүйесін нығайту өзекті мәселе. Бұл бағытта алғашқы маңызды қадам жасалды. Алматыда МИФИ Ұлттық зерттеу ядролық университетінің филиалы ашылды. Аталған жұмысқа екі елдің ғылыми-зерттеу институттарын тартып, оны одан әрі жалғастыруды жоспарлап отырмыз, деді Мемлекет басшысы."
"Тоқаев Қазақстан мен Ресей арасында астықты терең өңдеудің бірлескен кластерін құруды ұсынды Президент Орталық Азия - Ресей саммитінде ауыл шаруашылығындағы бірлескен жұмыстардың мүмкіндігі көп екенін мәлімдеді. Бұл арада агротехнологиялық стартаптар құру, жер игерудің дәл технологиясын кеңінен қолдану, заманауи агрологистикалық алаңдарды дамыту, құзыреттер орталығын жасанды интеллектіні пайдалана отырып қалыптастыру жөнінде сөз болып отыр. Ресей әлемдегі ірі астық өндіруші және тасымалдаушы елдердің қатарына кіреді. Бұл бағытта Қазақстан да дүние жүзіндегі көшбасшылардың бірі. Осы саладағы зор әлеуетімізді ескере отырып, астықты терең өңдеудің бірлескен кластерін құру жобасын қарастыруды ұсынамыз. Бұл тек бидай мен ұн ғана емес, қосылған құны жоғары өнімдер шығаруға мүмкіндік береді. Біз сыртқы нарықта бір-бірімізбен бәсекеге түспей, агроөнеркәсіп кешенін жоғары технологиялық салаға айналдырудың стратегиялық пайымын негізге алуға тиіспіз, деді Тоқаев."
"Президент Қаржы министрі Мәди Тәкиевті қабылдады Тоқаевқа республикалық бюджеттің орындалуы және мемлекет қаржысын цифрландыруды ілгерілету жұмыстары жөнінде баяндалды биыл республикалық бюджетке 21,6 трлн теңге көлемінде кіріс түскен. Оның 15,2 трлн теңгесін салық түсімдері. Бұл өткен жылмен салыстырғанда 23,4 пайыз жоғары. Мемлекеттік сатып алу туралы Заңын іске асыруға баса назар аударылды. Жаңа құжат рәсімдердің мерзімін қысқартуды, олардың ашықтығын қамтамасыз етуді және отандық тауар өндірушілерді қолдауды көздейді. Мемлекет қаржысын цифрландыру аясында Big Data қалыптастыруға сондай-ақ салық пен кеден салаларына жасанды интеллектіні енгізуге ерекше мән беріледі. Биылғы 8 айда 791 тексеру жүргізіліп, сомасы 337,5 млрд теңге болатын қаржының заңсыз жұмсалғаны анықталды. Президент барлық әлеуметтік міндеттемені орындау керек екеніне тоқталды. Сондай-ақ цифрландыруды одан әрі дамытып бақылау тетіктерін енгізудің маңызын атап өтті."
Мемлекет басшысы Қасым-Жомарт Тоқаев Әзербайжанның Габала қаласына барды Президент ертең Түркі мемлекеттері ұйымына мүше елдер басшылары кеңесінің ХІІ саммитіне қатысады.
"ҚАЗЫНА ҚАРЖЫСЫ ҚАРАСТЫРЫЛҒАН ӘЛЕУМЕТТІК НЫСАНДАР ТОҚТАП ТҰР 4 жылда 23,7 трлн теңге! Осынша қомақты қаржы бөлінгенімен, аймақтардың дамуы көңіл көншітпейді. Әлі күнге дейін қаңырап тұрған спорт кешені, ашылмаған ауруханалар бар. Мәселен, Павлодар өңірінде былтыр құрылысы басталған медпункт әлі пайдалануға берілген жоқ. Ал, 11 млрдтан аса ақша жұмсалған Ақсудағы жылу қазандығы сақалды құрылысқа айналғанына алты жылдың жүзі болды."
"Қытай айға жіберілетін робот-иттерді сынады Бейжің университетінің ғалымдары айды зерттеу үшін арнайы екі робот-ит жасап шығарды. Олар Хэйлунцзян провинциясындағы Цзинпоху көлінің жанында орналасқан лавалық үңгірде сынақтан өткізілді. Бұл аймақтың жер бедері Айдағы жағдайға ұқсас деп есептеледі. Роботтар өздігінен жүріп, кедергілерді айналып өте алады, карта жасайды және лазерлік жүйе арқылы үңгірдің ішін 3D-модельдеп көрсетеді. Зерттеушілердің айтуынша, айдағы лавалық түтіктер болашақта адам тұратын база салуға ыңғайлы орын болуы мүмкін. Олар радиациядан және беткі қабаттағы қатты температура ауытқуларынан қорғайды. Бұл сынақтар Қытайдың 2026 жылға жоспарланған Чанъэ-7 миссиясына дайындықтың бір бөлігі саналады. t.meatamekenbusiness_silkway"
"Мемлекет басшысы ОПЕК бас хатшысы Хайтам әл-Гаисты қабылдады Мемлекет басшысы ОПЕК-тің жаһандық мұнай нарығының тұрақтылығын қамтамасыз етуге бағытталған күш-жігерін жоғары бағалады. Қасым-Жомарт Тоқаев Хайтам әл-Гаистың сапарын еліміз бен ұйым арасындағы конструктивті диалогты дамытуда маңызды қадам ретінде қарастыратынын атап өтті. Президенттің айтуынша, Қазақстан ұлттық мүддені қорғауға басымдық бере отырып, мұнай өндіру көлемін біртіндеп ұлғайту жөніндегі ОПЕК шешімін қолдайды. Әңгімелесу барысында мұнай өндіруші елдер мен көмірсутегін импорттаушы мемлекеттер арасындағы мүдделер теңгерімін сақтаудың маңызына мән берілді."
"Қазақстан жыл соңына дейін АқтауБакуДжейхан бағыты арқылы мұнай тасымалдауды 1,7 млн тоннаға жеткізбек Бұл туралы министр Ерлан Әккежанов пен Әзербайжанның өнеркәсіп және энергетика министрі Парвиз Шахбазовпен Астанада өткен Kazenergy Week 2025 аясындағы келіссөздерде мәлім болды. 2023 жылы бұл бағытпен 1,06 млн тонна мұнай жеткізілген. Министр Әккежановтың айтуынша, АқтауБакуДжейхан бағыты ел үшін стратегиялық мәнге ие. Сонымен қатар, БакуСупса бағыты резервтік арна ретінде сақталмақ. ҚазМұнайГаз басқарма төрағасы Асхат Хасеновтің дерегінше, 2025 жылы БакуТбилисиДжейхан құбырымен 1,2 млн тонна мұнай жөнелтіледі. Тараптар алдағы уақытта көлемді 1,52,2 млн тоннаға дейін ұлғайту мүмкіндігін талқылауда. БакуТбилисиДжейхан құбыры ұзындығы 1,7 мың шақырым болады және жылына 50 млн тоннаға дейін мұнай өткізе алады. Қазақстан үшін бұл бағыт экспортты әртараптандыру мен әлемдік нарықтарға тұрақты қолжетімділікті қамтамасыз етуде маңызды рөл атқарады."
"Freedom Ticketon Қайрат Реал матчы бойынша билет ақшасын қайтаруға дайын Алматыда өткен Қайрат Реал ойынына байланысты туындаған дау-дамайдан кейін Freedom Ticketon компаниясы стадионға кіре алмаған көрермендерге билет құнын қайтаруға дайын екенін мәлімдеді. Алайда қайтарым тек ресми арналар арқылы алынған билеттерге жүргізіледі. Компания өкілдерінің айтуынша, шағымдардың шамамен 75-ы алыпсатарлардан сатып алынған билеттерге қатысты, мұндай жағдайда қаржы қайтарылмайды. Тұтынушыларға билет құнын қайтару үшін қолдау қызметіне ЖСН мен төлем жасалған картасын ұсыну қажет. Әр өтініш жеке қаралады. Компания әлеуметтік желілерде тараған жаппай ақшаны қайтармау туралы жазбаларды шынайы емес әрі түсінбеушілікке негізделген деп атады."
"Қытай автокомпаниялары шетелге көбірек қаржы құя бастады Rhodium Group деректеріне қарағанда, 2024 жылы қытайлық автокомпаниялардың шетелге салған инвестициясы алғаш рет ішкі нарықтағыдан асып түсті. 20222024 жылдары сыртқы инвестиция көлемі жылына орта есеппен 30 млрд болды. Ал ішкі инвестициялар 2022 жылы 94 млрд-қа жеткенімен, 2024 жылы бар болғаны 15 млрд-қа дейін қысқарды. Бұған ел ішіндегі артық өндіріс пен қатаң баға бәсекесі әсер етіп, компаниялардың шығынға батуы себеп болды. Мысалы, BYD Мажарстан мен Түркияда электромобиль зауытын салып жатыр. Geely Вьетнамға инвестиция салуды жоспарласа, Chery мен Great Wall Motors Ресей мен Латын Америкасында өндірісін кеңейтуде. Басқа өндірушілер де Үндістан мен Оңтүстік-Шығыс Азияға бет бұрып отыр. Алайда көптеген мемлекет тарифтік шектеулерді күшейтіп жатыр. Сонымен бірге Қытайдың Парсы шығанағы елдерімен еркін сауда аймағын құру жөніндегі келіссөздері тоқтап қалған. Сарапшылар Қытай билігі баға соғысын доғаруға шақырғанымен, нақты шешім әлі ұсынылмағанын айтады. t.meatamekenbusiness_silkway"
"Қазан айында төленетін салықтар мен төлемдер 1 қазанға дейін жеке тұлғалар 2024 жылға арналған мүлік салығын төлеуі керек. 15 қазанға дейін акциздер бойынша төлем жасалып, тиісті салық есептілігін тапсыру қажет. 20 қазанға дейін импортпен айналысатындар арнайы декларация тапсырады. 28 қазанға дейін кәсіпорындар корпоративтік табыс салығын, жеке кәсіпкерлер мен жұмыс берушілер жеке табыс салығын және басқа да ай сайынғы міндетті төлемдерді аударады. Уақытында төлем жасамаған жағдайда айыппұл салынады."
"Қытай Қазақстанда юаньға байланған стейблкоинді іске қосты Қазақстанда қытай юаніне CNH бекітілген AxCNH стейблкоині қолданысқа енгізілді. Жоба Қытайдың трансшекаралық сауданы жеңілдетіп, доллардан тәуелділікті азайту стратегиясының бір бөлігі болып отыр. Гонконгтік AnchorX компаниясы Conflux базасында бұл стейблкоинді іске асыру үшін Astana Financial Services Authority AFSA лицензиясын алды. AnchorX-тің мәлімдеуінше, жаңа цифрлық юань дәстүрлі төлемдерге қарағанда үнемдірек әрі тиімді балама болып, Бір белдеу, бір жол елдерімен есеп айырысуды жеңілдетеді. t.meatamekenbusiness_silkway"
"Бір ай бұрын ақталып шыққан мұнай зауытының бұрынғы басшысы Мұрат Досмұратов қайтыс болды Қаралы хабарды ҚазМұнайГаз ұлттық компаниясының баспасөз қызметі жеткізді. Марқұм таңертең сағат 1000 шамасында Атыраудағы Somerset қонақүйінде жан тапсырған. Алдын ала мәлімет бойынша, өлімге жүрек талмасы себеп болған. Қонақүй қызметкерлері жедел жәрдем шақырғанымен, аман алып қала алмаған. Соңғы кездері жүрегі ауырып жүрген. Кеше іссапармен Атырауға ұшып кеткен еді, Қазақстандағы барлық зауыттарды аралап шығуы тиіс болатын. Әріптестері түнде жүрек талмасы болғанын хабарлады, деді марқұмның жұбайы Нұргүл Досмұратова. Мұрат Досмұратов Қазақстанның мұнай-газ саласында талай жыл еңбек етті. 2024 жылғы қарашада оған қызметтік өкілеттіктерін орындамады деген айып тағылған. Алайда 2025 жылғы тамызда ақталып шыққан еді. Биыл қыркүйекте ол ҚМГ Инжиниринг компаниясының басқарушы директоры болып тағайындалған. Оған дейін Атырау мұнай өңдеу зауытын басқарды."
Депутат министр болды Президент Жұлдыз Сүлейменованы Оқу-ағарту министрі етіп тағайындады. Ол 2021 жылдан бері Мәжілісте депутат болды. Ақтөбенің тумасы. 42 жаста. Тарих мамандығын бітірген. Мәдениеттану мамандығы бойынша PhD дәрежесін алған. Мектеп пен университеттерде сабақ берген. 2019-2021 жылдары Алматы қаласындағы физика-математика бағытындағы Назарбаев Зияткерлік мектебінің директоры болған.
Президент Ғани Бейсембаевты қызметінен босатты. Енді ол Оқу-ағарту министрі емес. Бейсембаев лауазымды қызметте екі жыл отырды.
Президент Жаслан Мәдиевтің қызметін өсірді Ол енді Жасанды интеллект және цифрлық даму министрі сондай-ақ Премьер-министрдің орынбасары болды.
"Президент жаңадан тағайындалған Сыртқы істер министрі Ермек Көшербаевты қабылдады Кездесуде Қасым-Жомарт Тоқаев теңгерімді сыртқы саясатты одан әрі нығайту, ұлттық мүддемізді халықаралық аренада белсенді ілгерілету, экономикалық дипломатия мен инвестициялық серіктестікті күшейту бағытында нақты тапсырма берді. Мемлекет басшысы көпжақты форматтағы ықпалдастықты жандандыруға, сондай-ақ шетелде Қазақстан азаматтарының құқығы мен мүддесін қорғау жұмыстарының тиімділігін арттыруға ерекше назар аударды."
"Қаржы пирамидаларына алданғандар ақшаларын қалай қайтара алады? Қазақстанда түрлі кооперативтерге қатысқандардың саны белгілі болды. Мәселен, Асар баспана кооперативіне 90 мың адам, Рой кооперативіне 40 мыңға жуық, ал Аманат драйв кооперативіне 5 мыңнан астам азамат кірген. Сарапшылардың айтуынша, ұйымдастырушылар тіс қаққан әккілер. Олар бір жағынан қолдаушылар мен жәбірленушілердің арасына жік салып, үкімет бізге кедергі келтіріп жатыр деген сынды ұрандармен халықты үгіттейді. Тіпті кей азаматтар ақшасын жоғалтқанына қарамастан, ұйымдастырушыларды қолдап шығуға дайын. Түскі формат тікелей эфирінеде Заңгер Асқар Керимов елімізде ақшаны қайтару механизмі әлсіз. Қазір тек бар мүлікті тәркілеумен шектеледі. Сондықтан қаржы пирамидаларына қарсы нақты заң қабылдау қажет,- екенін айтты."
"Тоқаев Путинмен телефон арқылы сөйлесті Қасым-Жомарт Тоқаев пен Владимир Путин сауда-экономикалық, соның ішінде энергетика, өнеркәсіп және көлік салалары бойынша бұған дейін қол жеткізілген уағдаластықтардың жүзеге асырылуын қарастырды. Мәдени-гуманитарлық байланыстардың нығайып келе жатқанына мән берілді. Әңгімелесуде Қазақстан Президентінің Ресей Федерациясына жасайтын мемлекеттік сапарына дайындық барысына ерекше назар аударылды. Сондай-ақ тараптар өңірлік және халықаралық күн тәртібінің өзекті мәселелері жөнінде пікір алмасты."
"Қазақстандық теннисшілер 2 млн жүлделі турнирде бақ сынайды 25 қыркүйек пен 5 қазан аралығында Бейжіңде үстел теннисінен China Smash 2025 турнирі өтуде. Жарыс Shougang Park кешенінде ұйымдастырылып, жүлде қоры 2 млн доллардан асады. Бұл дода WTT турындағы ең беделді Grand Smash сериясына кіреді. Қазақстандық Кирилл Герасименко мен Зәуреш Акашева іріктеу кезеңінде өнер көрсетеді. Герасименко Иран спортшысы Амирреза Аббасимен, ал Акашева Қытайдың Яо Жуйсюаньмен кездеседі. Негізгі кезеңге әлемдік рейтингтің көшбасшылары Ван Чуцинь, Линь Шидун, Томокази Харимото, Уго Кальдерано және Феликс Лебрун сынды жұлдыздар шыққан. Сонымен бірге, 35 қазан аралығында жастар арасында U15 және U19 санаттарында WTT China Youth Smash турнирі өтеді. t.meatamekenbusiness_silkway"
"Қытай Қазақстандағы АЭС-ті рекордтық мерзімде салуы мүмкін экономист Қазақстан алғашқы атом электр станциясын салуды жоспарлап отыр. Белгілі экономист Алмас Чукин Digital Business-ке берген сұхбатында Қытай бұл жобада рекордтық жылдамдық көрсетіп, 67 жылда аяқтауы ықтимал екенін айтты. Қытайлықтар екі жыл жобалау, төрт жыл құрылысқа жеткілікті дейді. Бұл бұрын-соңды болмаған қарқын. Олар заманауи технологияларды қолданады. Ал негізінен француз лицензиясына сүйенген өздерінің нұсқасы бар, оны бізде қолдана алады. Бұл жабдық жеткізуді де жеңілдетеді, деді ол. Чукиннің айтуынша, Қытай қауіпсіздікке ерекше мән береді. Ал Ресеймен жобада тәуекел көп бірқатар жабдық санкцияға іліккендіктен, олар станцияны толық аяқтай алмауы мүмкін. Түркияда да осындай жағдай болды Siemens соңғы сәтте бас тартты. Сол себепті Ресейдің Қазақстандағы АЭС жобасы ұзаққа созылып кетуі ықтимал, деп түйіндеді сарапшы. t.meatamekenbusiness_silkway"
Президент Blackstone компаниясының негізін қалаушылардың бірі және басқарма төрағасы Стивен Шварцманмен кездесті Әңгімелесу барысында Қазақстанда дата орталық құрылысы жобасын бірлесіп іске асыру ұсынылды. Сондай-ақ еліміздегі қаржы технологиялары мен жылдам өркендеп келе жатқан компаниялар арқылы активтерді басқару саласындағы ынтымақтастық әлеуетін қарастыруға назар аударылды. Blackstone нарықтық капиталы 218 миллиард доллардан асатын әлемдегі ірі инвестициялық компания.
"Мемлекет басшысы АҚШ Сауда министрімен кездесті Президент Қазақстанда шетелдік инвесторларға қолайлы жағдай жасалғанын айтты. Мемлекет басшысы елімізде америкалық бизнес үшін энергетика, көлік-логистика, цифрландыру, ауыл шаруашылығы салаларында үлкен мүмкіндік бар екенін жеткізді. Говард Латник Құрама Штаттардың Қазақстанмен сауда-экономикалық, индустриалдық, көлік-логистикалық және инвестициялық салаларда бірлескен жобаларды одан әрі дамытуға қызығушылық танытатынына тоқталды."
"Америкалық Wabtec компаниясымен бірқатар келісімге қол қойылды Мемлекет басшысының Нью-Йорк қаласына ресми сапары аясында АҚШ Сауда министрі Говард Лютниктің қатысуымен америкалық Wabtec компаниясымен жалпы сомасы 4,2 миллиард доллар болатын келісімге қол қою рәсімі өтті. Құжатта Қазақстанға техникалық тұрғыдан жетілдірілген 300 локомотив жеткізу және оған сервистік қызмет көрсету қарастырылған. Көлік технологиясы бойынша әлемдегі көшбасшы компания еліміздің теміржол саласын жаңғырту ісінде негізгі серіктестеріміздің бірі саналады. 2009 жылдан бері Астанада Wabtec Kazakhstan локомотив құрастыру зауыты табысты жұмыс істеп келеді. Осы аралықта компания өндіріске 230 миллион доллардан астам инвестиция құйды. Кәсіпорын бүгінге дейін Қазақстан темір жолына және экспортқа арналған 600-ден астам локомотив құрастырды. Өндірістің локализация деңгейі 45 пайызға жетті. Былтыр шілде айында Wabtec компаниясы елімізде инновацияларды енгізіп, кадр даярлауға үлес қосатын технологиялық және инженерлік орталығын ашты."
"Қытай ғалымдары Айда жаңа жер сілкіністерін анықтады Қытай астрономдары Айда бұрын белгісіз болған сейсмикалық белсенділікті тапты. Олар 2009 жылдан бері пайда болған жаңа опырылымдарды зерттеп, олардың себебі астероидтардың соққысы емес, Айдың ішкі қозғалыстары екенін анықтады. Сунь Ятсен атындағы Чжуншань университетінің ғалымдары Айдың әлсіз жерлерін бірнеше жыл бойы түсірілген суреттер арқылы талдады. Нәтижесінде опырылымдардың ұзындығы 1 шақырымнан қысқа, ені 100 метрден аспайтыны, шамамен 100 мың текше метр топырақты қамтитыны белгілі болды. Ғалымдар бұл жаңалық Ай бетіне сейсмометрлерді қай жерге орнату керегін анықтауға және оның ішкі құрылысын жақсырақ зерттеуге жол ашатынын айтты. t.meatamekenbusiness_silkway"
"Қытайда электромобиль сатылымы гибридтерден озды Қытайда қаңтартамыз айларында 6,16 млн электр көлігі сатылып, өткен жылмен салыстырғанда 46,1-ға артты. Ал гибридтердің сатылымы 22,8-ға өсіп, 3,46 млн бірлікті құрады. Бұл деректерді Қытай автокөлік өндірушілер қауымдастығы жариялады. SP Global Mobility талдауынша, гибридтердің сатылым қарқыны баяулап отыр. Себебі маусым айында өндірушілер қоймаларында шамамен 1 млн көлік жиналған. Айына 30 мыңнан сатылған күннің өзінде, бұл қорды толық өткізуге үш жылға жуық уақыт қажет. Сарапшылардың пікірінше, нарық шегіне жетті. 2025 жылы гибридтердің үлесі 15-ға дейін төмендеуі мүмкін, ал 2026 жылдан бастап ұзақ қашықтыққа жүретін үлгілерге сұраныс та күрт азаяды. t.meatamekenbusiness_silkway"
"Президент футбол клубтарын тездетіп жекешелендіруді тапсырды Мемлекет басшысының қабылдауында болған Туризм және спорт министрі Ербол Мырзабосынов есеп берді. Саланың жағдайына кешенді талдау жүргізілгеннен кейін бірқатар облыста спорт басқармаларының басшылары тағайындалды, жұмыс тиімділігінің нақты көрсеткіштері белгіленіп, спортшылар мен жаттықтырушыларға берілетін төлемдер мөлшері бірыңғай көрсеткішке келтірілді. Президент тапсырмасы бойынша Щучье-Бурабай курорттық аймағы мен Маңғыстауды дамытудың кешенді жоспары әзірленді. Алматы тау кластерін дамыту жоспары дайындалып жатыр. Сондай-ақ курортты өңірлерді өркендетуге арналған ведомствоаралық жол картасы әзірленді. Мемлекет басшысы министрге вертикальді басқару жүйесін енгізуді жалғастыру, футбол клубтарын жекешелендіруді жеделдету қажеттігін айтты. Бұдан бөлек, туризм саласындағы заңнаманы одан әрі жетілдіру маңызды міндет ретінде аталды."
"Президент бокстан Әлем чемпионатының жүлдегерлерін марапаттады Қазақстан 68 мемлекеттің арасынан үздік шығып, бірінші орынға ие болды. Әлемдік бәсекеде Әнұранымыз жеті рет шырқалды, Көк туымыз жеті рет желбіреді. Біздің ұл-қыздарымыз бокстың отанына барып, өздерінің нағыз мықты спортшы екенін дәлелдеді. Санжар Тәшкенбай және Махмұд Сабырхан әлемнің екі дүркін чемпионы атанды. Төрехан Сабырхан мен Айбек Оралбайдың ерекше өнеріне жаһан жұрты тәнті болды. Боксшы қыздарымыз әлемдік жарыста шеберліктің озық үлгісін көрсетті. Алуа Балқыбекова, Аида Әбікеева және Наталья Богданова алтын медаль алып, жеңіс тұғырына көтерілді. Назым Қызайбай шаршы алаңға бірінші болып шығып, елімізге ақжолтай жүлде әкелді. Виктория Графеева және Елдана Тәліпова қола медаль жеңіп алды. Қайрат Сәтжанов, Елдос Сайдалин бастаған бапкерлерге және басқа да мамандарға зор алғыс айтамын, деді Тоқаев. Президент даңқты спортшы Геннадий Головкинге боксты Олимпиада ойындарының бағдарламасына қайтаруға атсалысқаны үшін ризашылығын білдірді."
"Қытай Қазақстанға тауар жеткізуде Ресейді басып озды 2025 жылдың қаңтаршілдесінде Қазақстан мен Қытай арасындағы сауда көлемі 18,1 млрд долларды құрады. Бұл өткен жылмен салыстырғанда 7,7-ға көп. Қазақстаннан Қытайға экспорт 5,8-ға азайып, 8,1 млрд доллар болды. Есесіне Қытайдан импорт 21,8-ға өсіп, 10 млрд долларға жетті. Бұл тарихи рекорд. Нәтижесінде Қытай Қазақстанның басты сауда серіктесіне айналып, Ресейден озды. Экспортта уран, мырыш және азық-түлік көлемі артқанымен, мұнай, мыс және бидай жеткізілімі айтарлықтай азайды. Ал импортта автокөлік, өндірістік техника мен жабдықтар күрт көбейді. Керісінше, телефондар мен киім әкелу азайды. Сарапшылар бұл үрдіс Қазақстан экономикасының Қытайға тәуелділігі артып келе жатқанын атап өтуде. t.meatamekenbusiness_silkway"
"Джек Ма Alibaba-ға қайта оралды Alibaba компаниясының негізін қалаушы Джек Ма бірнеше жылдық үзілістен кейін бизнеске қайта араласты. Bloomberg дерегіне қарағанда, ол соңғы айларда Ханчжоудағы компания кеңселерінде жиі болып, жасанды интеллект пен бәсекелестермен баға саясатына қатысты негізгі жобаларды өзі бақылап жүр. 2020 жылы антимонополиялық тексерістерден кейін шетке кеткен кәсіпкердің қайта белсенділік танытуы Қытайдың технология саласында өзгерістер басталғанын көрсетеді. Биыл ақпандағы Си Цзиньпинмен кездесуі де соның белгісі ретінде бағаланды. Ресми лауазымы жоқ болса да, Джек Ма компания стратегиясына ықпал етіп, жоспарларды талқылауға қатысады және басшылардан тұрақты есеп беруді талап етеді. Bloomberg мәліметінше, оның оралуы қызметкерлердің сенімін күшейтіп, жұмысқа деген ынтасын арттырған. t.meatamekenbusiness_silkway"
"Nasa Қытай азаматтарының жұмысын шектеді АҚШ-тың Әуе-ғарыш агенттігі NASA Қытай азаматтарына қатысты жаңа шектеу енгізді. Бұған дейін тек АҚШ визасы жоқ қытайлықтар агенттік бағдарламаларына қатыса алмайтын. Енді 5 қыркүйектен бастап визаға ие азаматтарға да тыйым салынды. Яғни Қытайдан келген мердігерлер, ғалымдар мен аспиранттар NASA-ның деректер базасына кіре алмайды және ресми жиналыстарға қатыспайды. Бұл шешім екі ел арасындағы бәсекелестіктің күшейгенін көрсетеді. Себебі АҚШ пен Қытай алдағы бес жылда Айға адам аттандыруды жоспарлап отыр. NASA 2027 жылы ғарышкерлерді қондырмақ, ал Қытай 2030 жылға қарай өз космонавттарын жіберуді көздеп отыр. t.meatamekenbusiness_silkway"
"Тоқаевқа азаптағандарды тергеу, резонанстық істер мен қайтарылған активтер туралы есеп берілді Президент қабылдауында болған Берік Асылов Бас прокуратураның жұмыс нәтижелерін баяндады. Берік Асылов арнайы прокурорлардың қоғамда резонанс тудырған және мемлекет мүддесіне, сондай-ақ азаптауға қатысты аса маңызды қылмыстық істерді тергеп-тексеру барысы жөнінде есеп берді. Биыл арнайы прокурорлар сотқа 55 қылмыстық іс жолдап, соның негізінде 112 адам сотталған. Тағы 80 іс соттардың қарауында жатыр. Арнайы прокурорлар тексерген істер бойынша жалпы сомасы 14,4 миллиард теңге залал өтелді. Қозғалған қылмыстық істер бойынша жалпы құны 105 миллиард теңге болатын мүлікке тыйым салынды. Соның ішінде прокурорлар басқа да құқық қорғау органдарымен бірге тек есірткіге қарсы істер бойынша 15 миллиард теңгеге жуық активтерді қолға түсірген. активтерді қайтару мәселесі туралы да айтты. Екі жыл ішінде прокуратура органдары арқылы 850 миллиард теңгенің активтері қайтарылды. Бұл қаражат өңірлерде 400-ге жуық әлеуметтік және коммуналдық нысан салуға жұмсалады. Бүгінде 60 ғимараттың құрылысы аяқталған. Президент құқық қорғау және мемлекеттік органдардың алаяқтыққа, есірткі саудасына, тұрмыстық зорлық-зомбылыққа, вандализмге қарсы іс-қимылын, бизнесті негізсіз қылмыстық қудалауға жол бермеу жұмыстарын тиімді үйлестіру маңызды екенін атап өтті."
"144 млрд теңге жымқырған экс-банкир Ертаевқа берілген амнистияның күші жойылуы мүмкін. Өйткені үкім шығарған Алматы облыстық сотының үстінен - прокуратура шағым түсірді. Бұл туралы Атамекен бизнес арнасына арнайы сұхбат берген депутат Абзал Құспан айтты. Сөзінше, Ертаев жымқырған 144 млрд теңгесін де, мемлекетке келтірген залалын да қайтармаған. Сондықтан оның рақымшлыққа ілігуі екіталай деп отыр. Маған келіп түскен ақпаратқа сәйкес Ертаевтың ЖШС-ға келтірілген шығыны 97 млрд-тан астам, тағы заңды тұлғаларға келтірілген шығыны 46 млрд. Жалпы 144 млрд деген цифра шындыққа сәйкес келеді. Одан бөлек 2 млрд-тан астам мемлекетке де берешегі бар. Олардың өтелмегендігі белігілі болып отыр, - деді депутат. Еске салайық 5 жыл бұрын қомақты соманы жымқырғаны үшін 9 жылға сотталған экс-банкирдің 2-қыркүйекте амнистияға іліккені белгілі болды. Сол мезетте Депутат Абзал Құспан Бас прокуратурадан Ертаевқа рақымшылық берген сот шешімінің заңдылығын тексеруді талап етті."
"Қытай, Ресей және Моңғолия шекарада бірлескен оқу-жаттығу өткізді Қытай, Ресей және Моңғолияның қарулы күштері алғаш рет Шекаралық ынтымақтастық 2025 атты бірлескен оқу-жаттығуын 89 қыркүйекте шекара маңындағы аудандардың бірінде өткізді. Нақты орын аталмаған. Жаттығудың мақсаты шекара қауіпсіздігіне төнетін қатерлерге қарсы іс-қимылда үш елдің стратегиялық ынтымақтастығын арттыру және өзара сенімді нығайту. Оқу-жаттығуда шекарашылар шекараны қорғаудағы өзара іс-қимылды, барлау жүргізуді, жоспарлауды және соққы беру тәсілдерін пысықтады. Ресми бөлімнен кейін тараптар шекаралық бақылауға қатысты пікір алмасты. Бұл шара үш ел басшыларының 2 қыркүйекте Бейжіңде өткен кездесуі мен Сібір күші 2 газ құбырына қатысты міндетті құқықтық меморандумға қол қойғаннан кейін өтті. t.meatamekenbusiness_silkway"
"30 жүйені біріктіреміз деген Денсаулық сақтау министрлігінің уәдесі қашан орындалады? Ақпараттық жүйелерді бірыңғай платформаға енгізіп, дәрігерлердің жұмысын жеңілдетеміз. Денсаулық сақтау министрлігінің осы уәдеге тойдырып келе жатқанына 4 жыл. Бірақ осы жолы жоспарға қанша адым жақындағанынан хабардар болған сияқтымыз. Цифрлық даму министрлігінің мәліметінше, жыл соңына дейін 7 жүйе біріктіріледі. Қалған 23-інің шаруасы келесі жылға шегеріліп отыр. Бұл расында 3 айда шешіле қоятын мәселе ме? Сымбат Серікқызы толығырақ."
"Педагогтар, кәсіпкерлер, мемлекеттік қызметшілер Астанада 100-ге тарта азамат міндетті әскери жиынға шақырылды Елорданың аумақтық қорғаныс бригадасында запастағы 17 офицер, 73 сержант және қатардағы жауынгерлер он күн бойы қарқынды дайындықтан өтеді. Бағдарламаға тактикалық, атыс, саптық, медициналық және инженерлік дайындық сабақтары кіреді. Біз әскери міндеттілердің қызмет барысында алған білімдері мен дағдыларын өзектендіріп қана қоймай, оларды аумақтық қорғаныстың заманауи талаптарына сәйкес әрекет етуге үйретеміз, деді Қорғаныс істері жөніндегі департаментінің бастығы полковник Фархат Құрманғажинов. Жиынға қатысушылар түрлі маман өкілдері инженерлер, жүргізушілер, педагогтар, кәсіпкерлер, мемлекеттік қызметшілер. Олардың бәрі дайындықтан өту және елдің қорғаныс қабілетін нығайтуға үлес қосу үшін жұмыс орындарын уақытша тастады. Қолданыстағы заңнамаға сәйкес әскери жиындардан өту кезеңінде жұмыс орны мен орташа жалақы сақталады. Жиын 17 қыркүйекке дейін жалғасады. t.meatamekenbusiness_qaz"
"Президент Қаржылық мониторинг агенттігінің төрағасы Жанат Элимановты қабылдады Қасым-Жомарт Тоқаевқа Агенттік қызметінің негізгі нәтижелері туралы есеп берілді. Жанат Элиманов Ведомство 24 млрд тг астам қаржыны қолма-қол ақшаға айналдырған жалған компанияларды әшкерелеп, есірткі сатудан және алаяқтықтан түскен табыстарды жылыстатқан 20 заңсыз криптобиржа қызметін тоқтатқан. Бұдан бөлек, 17,1 млрд теңге сомасындағы мұнай өнімдерін заңсыз шығару әрекеті тоқтатылды, заңсыз темекі өнімдерін дайындаған 2 жасырын цех және суррогат алкоголь өнімдерін өндіретін 16 цех әшкереленді. Көлеңкелі айналымнан 12 млрд теңгеге бағаланған вейптер алынды. Жалпы құны 164 млрд теңге болатын 63 инфрақұрылымдық жобадағы бюджет қаржысының мақсатсыз жұмсалуы және ауыл шаруашылығы саласындағы 11 млрд теңгенің субсидияларын тиімсіз игеру деректері тоқтатылды. Зейнетақы қорынан жалған стоматологиялық қызмет көрсету арқылы 200 млрд теңгені заңсыз шығару фактілері анықталды. Мемлекет басшысы бірқатар тапсырма берді."
"Ресей Қазақстан арқылы Қытайға мұнай тасымалын арттырады Ресей Энергетика министрі Сергей Цивилевтің мәліметінше, Роснефть Қытай компанияларымен Қазақстан арқылы жылына 2,5 млн тонна мұнай жеткізу жөнінде келісімге қол қойды. Сондай-ақ, екі ел арасындағы келісімдерге сәйкес, Ресей Қытайға жылына 106 млрд текше метр газ экспорттамақ. Министр бұл көлемді Еуропаға бағытталған жеткізілімдердің орнын басатын балама деп атады. t.meatamekenbusiness_silkway"
"Балаева шенеуніктердің ұсталғаны туралы ақпаратты жоққа шығарды. Ақпарат министрі жалған мәлімет таратқан БАҚ қылмыстық жауапкершілікке тартылатынын ескертті. Кейбір ресми БАҚ пен анонимді телеграм-арналарда мемлекеттік қызметшілердің ұсталуына қатысты расталмаған ақпарат таралуда. Ақпарат таратқанда оның шынайылығын тексеру міндетті. Кінәсіздік презумпциясы қағидасы және журналистік этика бар екенін естен шығармау қажет. Көбіне расталмаған хайп қуған деректерге еремін деп, журналистер мұндай мәлімет азаматтарға және олардың жақын туыстарына зиян тигізуі, ар-намысы мен қадір-қасиетіне нұқсан келтіруі, жала болып шығуы мүмкін екенін есте ұстауы тиіс, - деп жазды Балаева. Бұған дейін Сыртқы істер министрі Мұрат Нұртілеу, ҰҚК бірқатар қызметкері мен кәсіпкер Хаджи Хаджиев ұсталғаны туралы ақпарат тарады. Нұртілеу кеше ғана ШЫҰ саммитіне қатысып, Қытайдан оралғаннан кейін үйінде ұсталды, - деп жазылған БАҚ-та."
"Елімізде қолма-қол және бөліп төлейтіндер үшін екі түрлі баға енгізілмек Қаржы нарығын реттеу агенттігінің төрайымы Мәдина Әбілқасымова тауарларды қолма-қол және бөліп төлеп сатып алатындар үшін екі түрлі баға көрсету бастамасын қолдады. Әбілқасымованың сөзінше, бөліп төлеу бұл банк арқылы рәсімделетін несиенің бір түрі. Сондықтан сатып алушы қанша артық төлейтінін нақты білуі керек. Бұл бағаны салыстырып, саналы шешім қабылдауға мүмкіндік береді дейді. Егер тауарды қолма-қол ақшаға алса бір баға, ал бөліп төлеумен алса қанша қосымша үстеме ақы қосылатыны нақты көрсетілуі керек. Дәл несие алғандағы сияқты. Пайызы мен жалпы артық төлем мөлшерін білу қажет, - деді. Агенттік мүдделі мемлекеттік органдармен бірлесіп, тұтынушыларды ақпараттандыру және жасырын үстеме бағаларды болдырмау үшін дифференциалды баға жүйесін енгізу бағытында жұмысты жалғастырмақшы. Осыған қатысты заңға өзгеріс енгізу мәселесі жыл соңында шешілмек."
"Мемлекет басшысы қазақстандықтарды Конституция күнімен құттықтады Құрметті отандастар! Баршаңызды Конституция күнімен құттықтаймын! Осыдан 30 жыл бұрын өткен референдумда халқымыз Ата заңын қабылдап, тарихи таңдауын жасады. Ата заң Қазақстанның барлық азаматының мүддесін ұлтына, дініне қарамастан бірдей қорғайтын әлеуметтік мемлекет ретіндегі құқықтық іргетасын қалыптастырды. Конституция қоғамдық келісім мен ішкі тұрақтылықтың басты кепілі саналады. Үш жыл бұрын ел дамуының жаңа тарихи кезеңіндегі міндеттерге сәйкес, ауқымды конституциялық реформа жасалды. Оның басты нәтижесі саяси жүйенің Күшті Президент ықпалды Парламент есеп беретін Үкімет тұжырымдамасының негізінде жаңғыруы. Конституциялық реформада адам құқықтарын қорғауға, Заң мен тәртіп үстемдігін орнықтыруға баса мән берілді. Ата заңға әлемдік тәжірибеде бұрын-соңды болмаған, инновациялық сипаттағы бірқатар жаңа ереже енгізілді. Әділетті, Таза, Қуатты әрі Қауіпсіз Қазақстан құрамыз десек, азаматтарымыз Ата заңды құрметтеп, оның барлық ережесін мүлтіксіз сақтауы керек. Еліміздің барша азаматына зор денсаулық, бақ-береке тілеймін! - деді Президент."
"Қытайдың ШЫҰ елдерімен тауар айналымы 500 млрд асты 2024 жылы Қытайдың Шанхай ынтымақтастық ұйымына мүше мемлекеттермен сауда көлемі 512 млрд-қа жетті. Бұл өткен жылмен салыстырғанда 2,7-ға жоғары, деп хабарлады ҚХР Сауда министрлігі. Қытайдың ШЫҰ елдерінен импортындағы негізгі үлесті энергия тасымалдаушылар құрады мұнай, газ және көмірге шамамен 90 млрд жұмсалған. Бұл Қытайдың бір жылдағы жалпы импорт көлемінің бестен бірі. Сонымен қатар ауыл шаруашылығы өнімдерінің де үлесі айтарлықтай. Оның импорты 13 млрд-тан асқан. t.meatamekenbusiness_silkway"
"Тяньцзинь ШЫҰ саммитіне дайындалуда 31 тамыз 1 қыркүйек күндері Қытайдың Тяньцзинь қаласында Шанхай ынтымақтастық ұйымының саммиті өтеді. ҚХР Төрағасы Си Цзиньпин ШЫҰ-ға мүше мемлекеттер басшылары кеңесінің 25-отырысына және ШЫҰ плюс форматындағы кездесуге төрағалық етеді. Саммит аясында салтанатты банкет пен екіжақты кездесулер де жоспарланған. Қалада мерекелік атмосфера орнап, көшелер безендірілді, жарықтандыру жүйесі жаңартылды. Жолдар мен көпірлер жөнделіп, Хайхэ өзені жағалауы мен тарихи Удадао ауданы сәнделді. Қалалық билік өкілдерінің айтуынша, инфрақұрылымды жаңарту жұмыстары қозғалыс қауіпсіздігін арттырып, Тяньцзиньнің мәдени келбетін айшықтай түсті. t.meatamekenbusiness_silkway"
"Қытай кеме жасауда 15 жыл қатарынан көшбасшы атанып келеді 2025 жылдың алғашқы жартысында Қытай кеме жасау саласында әлемдік лидерлігін сақтап қалды. Ел дедвейт тоннажы бойынша салынған, жаңа тапсырыс алынған және өндірістегі кемелердің 50-дан астамын иеленеді. Экспорт үлесі тіпті жоғары әлемдік нарықтың 90-ына жуық. Сонымен бірге экологиялық таза қозғалтқышы бар кемелерге сұраныс күрт өсті 2021 жылы жаңа тапсырыстардың 31,5-ын құраса, 2024 жылы бұл көрсеткіш 78,5-ға жеткен. t.meatamekenbusiness_silkway"
"Президент Қасым-Жомарт Тоқаев Қырғыз Республикасына ресми сапармен барды Мемлекет басшысын Манас халықаралық әуежайында Қырғызстан Президенті Садыр Жапаров қарсы алды. Ертең президенттер келіссөз жүргізіп, Қазақстан мен Қырғызстанның Жоғары мемлекетаралық кеңесінің жетінші отырысына қатысады."
"Қазақстан Қытайға баж салығын төмендетуді ұсынды Қазақстанның Сауда және интеграция министрі Арман Шаққалиев пен Қытайдың Коммерция министрі Ван Вэньтао екі ел арасындағы сауда айналымын 2030 жылға қарай екі есеге ұлғайтуды талқылады. 2024 жылы тауар айналымы 43,8 млрд болды 9,2, ал 2025 жылдың қаңтармаусым айларында 21,8 млрд-қа жетті. Қазақстан Қытайға өз тауарларына импорттық баж салығын төмендетуді және қытайлық инвестиция арқылы шикізатты терең өңдеу жобаларын іске қосуды ұсынды. Сондай-ақ кедендік рәсімдерді цифрландыру, электронды сауданы дамыту және қазақстандық тауарларды қытайлық онлайн-платформаларда кеңінен ұсыну мәселелері қаралды. Тараптар аймақтық ынтымақтастықты да назарға алды. 2024 жылдан бері Қытайдың негізгі провинцияларына 6 сауда миссиясы ұйымдастырылды. Қытай бұл қадамды қолдап, өз компанияларының Қазақстандағы сауда және инвестициялық жобаларға қатысуға дайын екенін жеткізді. t.meatamekenbusiness_silkway"
"Қытайда электромобиль сатылымы мен экспорты рекорд жаңартты 2025 жылдың алғашқы жартысында Қытайда 15,6 миллионнан астам көлік сатылды. Оның шамамен 7 миллионы жаңа энергиямен жүретін көліктер болып, сатылым 40-дан астам өсті. Сол кезеңде елден 3 миллионнан астам автокөлік экспортталды, бұл өткен жылмен салыстырғанда 10,4-ға көп. Электромобиль экспорты 75-ға өсіп, 1 миллионнан асты. Маусым айының соңына қарай Қытайда 16,1 миллион зарядтау құрылғысы орнатылып, уездердің 97-ы инфрақұрылыммен қамтылды. t.meatamekenbusiness_silkway"
"Қытайда тас жолдың ортасында қалған үй иесі ақыры көшті Қытайдың Цзянси провинциясындағы тас жолдың дәл ортасында қалған үйдің қожайыны ақыры қоныс аударды. Бұған басты себеп тас жолдан шыққан қатты шу мен жер дірілі. Бұл үйде ер адам 11 жастағы немересімен бірге тұрған. Ол ұзақ уақыт бойы өтемақы көлемі көңілінен шықпағандықтан көшуден бас тартқан еді. Сол себепті билік G206 тас жолын оның үйін айналып өтіп салған. Жол құрылысы 2025 жылдың басында аяқталып, сәуір айында көлік қозғалысына ашылды. Содан кейін ғана үй иесі жалдамалы пәтерге көшіп кетті. Үйдің ерекше орналасуы оны жергілікті көрнекілікке айналдырды. Тұрғындар оны сыртқы пішініне байланысты Цзиньсидің көзі деп атап кеткен. Қазір үй бос тұр, терезелері сынған. Қытайда мұндай үй-шеге деп аталатын жағдайлар жиі кездеседі. Мысалы, 2017 жылы Шанхайда бір үйді сүру үшін жүргізілген келіссөздер 14 жылға созылған болатын. t.meatamekenbusiness_silkway"
"Алматыда интернет арқылы алаяқтық жасады деген күдікпен екі қазақстандық ұсталды Тергеу деректеріне сүйенсек, олар шетелдік сыбайластарымен бірге әрекет еткен. Күдіктілер оларға заңгерлік көмек көрсетіп, алдын ала дайындалған схема бойынша жұмыс істеген. Айтуларынша, олар күн сайын 2 мыңға дейін жалған қоңырау шалған. Қазір тергеу амалдары жүріп жатыр. Қылмыстық әрекеттің барлық жай-жапсары анықталуда."
"Қыркүйектен бастап мобильді аударымдар тексеріле бастайды Мемлекеттік кірістер комитетінің мәліметінше, үш ай ішінде бір адамның банк картасына әртүрлі адамдардан 100-ден артық аударым жасалып, жалпы сомасы ең төменгі жалақының 12 еселенген мөлшерінен асса, ол ресми табыс ретінде есептеледі. Егер бір адам қызына, әкесіне, бауырына ақша аударса ешқандай сұрақ болмайды. Тіпті бұл 1 млн, 2 млн теңге болса да ешқандай мәселе жоқ. Тағы да айтамын үш шарт бір уақытта орындалуы керек. Біріншіден 100 түрлі адам. Егер екі адам бір-біріне аударым жасаса, тіпті 10 адам болса да, бұл критерийге жатпайды. Екіншіден егер 100 адам қатарынан үш ай бойы бір адамға ақша аударса. Үшіншіден бұл сома 1 млн теңгеден асуы керек, деді Қаржы вице-министрі Ержан Біржанов. Мобильді аударымдардың кәсіпкерлік табысқа жататыны расталса, азаматқа ресми хабарлама жолданады. 30 жұмыс күн ішінде заңбұзушылықты түзету міндеттеледі. Талап орындалмаса, салық органдары тексеріске келеді."
"Қытайда 1 минуттық сериалдар үлкен сұранысқа ие Қытайда 1 минуттық дорамалар үлкен сұранысқа ие. Оны түсіретін арнайы алаңдар да бар. Соның бірі Қытайдың Чжэцзян өлкесінің Цюйчжоу қаласында орналасқан. Түсірілім алаңы 2024 жылы ашылған. Аумағы - 65 мың шаршы метр. Онда бір уақытта 30 түсірілім тобы жұмыс істей алады. Ұшақтың іші, тікұшақ, казино, жатын бөлме, сот, түрме, көпір, метро, аурухана, жұмыс кабинеті сияқты түрлі 200 мың заманауи алаң бар. Қысқаметражды дорамалар көлденең емес, тік түсіріледі. Әлеуметтік желілерге жүктеуге ыңғайлы. Алаңды 13 сағатқа жалға алу құны 300 мың теңге болады. Қонып та жұмыс істеуге мүмкіндік бар. Бір күнге бөлме ақысы - 40 юань, теңгеге шаққанда 3 мың теңге. Таңғы, түскі, кешкі астың жалпы құны - 280 теңге. t.meatamekenbusiness_silkway"
"Тоқаев геологиялық барлау жұмыстарын тоқтатпауды бұйырды Президент ҚазМұнайГазбасшысы Асхат Хасеновті қабылдады. Қасым-Жомарт Тоқаевқа ұлттық компанияның биылғы жеті айда атқарған жұмысының нәтижелері жөнінде есеп берілді ҚазМұнайГаз геологиялық барлау жұмыстарын белсенді жүргізіп келе жатқанын айтты. Биыл қолданыстағы кен орындарын қосымша барлау үшін жеті ұңғыманы бұрғылау жоспарланып отыр. Оның үшеуі бұрғыланды. Қытайдың CNOOC компаниясы алғаш рет еліміздегі геологиялық барлау ісіне қаржы құюға шешім қабылдады. соңғы 7 айда мұнай мен конденсат өндірісінің көлемі 15,3 млн тонна болды. Ал табиғи және ілеспе газды өндіру көлемі 6,7 миллиард текше метрге жетті. мұнай тасымалдау көлемі 49 миллион тонна болды. Қосымша тасымалдау бағыттарын дамыту жұмыстары қолға алынды жеті айда Әзербайжан бағытына 0,9 млн тонна, Германияға 1,1 млн тонна мұнай тасымалданды. Мажарстанға 85 мың тонна көлемінде Қазақстан мұнайының алғашқы партиясы жеткізілді. Биыл отандық мұнай өңдеу зауыттарында 10,4 млн тонна мұнай өңделді. Соның ішінде жанар-жағармай өндірісі 7,8 миллион тоннаға жетіп, 936 мың тоннаға ұлғайды. Бұл рекордтық көрсеткіш. Президент геологиялық барлау және ірі инвестициялық бастамаларды іске асыру бойынша жүйелі жұмысты жалғастыруды тапсырды."
"Үңгірде кофе ішіп, сарқыраманы тамашалаңыз Қытайда қазынасы сарқылған кен орындары да кәдеге жарап, көпшіліктің көзайымына айналып жатады. Соның бірі елдің оңтүстігіндегі Чжэцзян провинциясындағы Хучжоу қаласына қарасты Дэцин уезінде орналасқан шахта. Бүгінде ол туристер келіп, кофе ішіп, сарқыраманы ұзақ тамашалап, фото-видеоға түсетін орынға айналған. Кезінде мыс кеніші болған жерді аралау - келушілер үшін кішігірім хоррор-квест. Үңгірге кіру ақылы. Төл валютамызға шаққанда 5 мың теңге. Оның ішіне кофе кіреді. Жалпы Қытайдың жер-жерінде үңгірдегі кофехана бизнес-идеясы жақсы таралған және кіру ақысы бір. t.meatamekenbusiness_silkway"
"Nike қытайлық дизайнерді сотқа берді Nike компаниясы рэпер және дизайнер Эдисон Чэнді Чэнь Гуанси келісімшарт шарттарын бұзды деп айыптап, Лос-Анджелес федералдық сотына талап арыз берді. Талап сомасы 126 мың доллар. Алғашқы сот құжаттарында қате жіберіліп, өтемақы мөлшері 126 миллион доллар деп көрсетілген. Бұл жаңалық қытайлық әлеуметтік желілерде тез тарады. Кейін сот құжаттары түзетіліп, нақты сома 126 мың доллар болып бекітілді. Эдисон Чэн 2004 жылы CLOT киім брендин құрған және 2006 жылдан бастап Nike-пен серіктес болған. 2023 жылы ол Adidas-пен жұмыс істей бастады. БАҚ дерегінше, бұл өзгеріс сот ісіне себеп болуы мүмкін. Дизайнер әзірге жағдайға түсініктеме берген жоқ. t.meatamekenbusiness_silkway"
"Балаларға қатысты кез келген жазатайым жағдай үшін мұғалімді жазалау орынсыз - Тоқаев Президент Педагог мәртебесі туралы заңға ұстаз құқығын қорғау жөнінде өзгерістер енгізуді ұсынды. Мұғалімнің құқығын қорғау мәселесі әрдайым басты назарда болуға тиіс. Мен сөз басында ұстаздардың өз міндетінен тыс жұмыстардан босатылғанын айттым. Бірақ, кейде жергілікті билік өкілдері заң талаптарын өрескел бұзып жатады. Прокуратура органдары мұндай заң бұзушылықтарға тосқауыл қоюы керек Сондай-ақ балаларға қатысты кез келген жазатайым жағдай үшін де мұғалімді жазалау орынсыз деп санаймын. Мектептен тыс жерде, ата-аналардың жауапсыздығынан оқыс оқиға болса, оған ұстаз жауапты емес. Алматы облысында түлектер арасында болған қайғылы жағдай үшін директор мен мұғалімдер жауапқа тартылып, жұмыстан шығарылды. Министрлік олардың мүддесін қорғап қалды. Дұрыс. Біз мұндай келеңсіздікке жол бермеуіміз керек. Педагог мәртебесі туралы заңға ұстаз құқығын қорғау жөнінде өзгерістер енгізу қажет деп санаймын. Мемлекеттің міндеті мұғалімнің қоғамдағы беделін және мәртебесін мейлінше арттыру. Тағы бір мәселе. Маңғыстауда балалар сапасыз тамақтан уланып қалғанын білесіздер. Осы сұмдық жағдайдан кейін мектептегі тамақтың сапасын қадағалау жұмысын Денсаулық сақтау министрлігі толығымен өз міндетіне алды. Бұл өте дұрыс шешім болды. Жалпы, білім саласы мемлекет үшін стратегиялық мәні бар сала. Сондықтан, құзырлы мемлекеттік органдар білім саласындағы мәселелерден сырт қалмауы керек, - деді Президент."
"2019 жылдан бері білім саласының бюджеті үш есе артты - Тоқаев Президент осы уақыт аралығында 1 млн оқушыға арналған 1200 мектеп ашылғанын атап өтті. Келешек мектептері ұлттық жобасы аясында жалпы саны 217 мектеп құрылысы жоспарланды. Қазір 128 мектеп салынды. Бұдан бөлек, Білім беру инфрақұрылымын қолдау қорының қаржысына алпыстан астам мектеп салынды. Тағы 30-ға жуығы салынып жатыр. Педагог мәртебесі туралы арнайы заң қабылданды. Қазақстанның еңбек сіңірген ұстазы атағы белгіленді Бүгінде 74 мұғалім осы құрметті атаққа ие болды. Былтыр 2 ұстаз Қазақстанның Еңбек ері атанды. Бұл барша педагогтер қауымына көрсетілген зор құрметтің белгісі. Мұғалімдердің төрт жылдың ішінде жалақысы 2 есе өсті. Қазіргі таңда 500 мыңнан астам ұстазға үстеме ақы төленеді. Білім берудегі өзгерістердің мың көшбасшысы жобасы қолға алынды. Осы жобаға қатысқан 332 маман мектеп директоры болып тағайындалды. Мұғалімдер өз міндетіне кірмейтін артық жұмыстан босатылды, - деді Президент"
"Президент Қасым-Жомарт Тоқаев ұстаздардың Республикалық тамыз конференциясына қатысып отыр Биылғы жиын Білім келешегі адал азамат, кәсіби маман тақырыбына арналады."
"Әзербайжан Президенті Ильхам Әлиев қазан айында Қазақстанға мемлекеттік сапармен келуі мүмкін. Мемлекеттер басшылары бұл мәселені жуырда телефон арқылы сөйлескен кезде талқылады. Қазіргі кезде сапардың нақты мерзімі мен мазмұны келісіліп жатыр. Былтыр Президент Қасым-Жомарт Тоқаев Әзербайжанға мемлекеттік сапармен барған еді. Президенттер өзара байланыстарымызды стратегиялық серіктестік деңгейіне көтеріп, екі елдің одақтастық қатынастарын нығайтқан маңызды құжаттарға қол қойды."
"Түркия Сирияға қару-жарақ, әскери техника және материалдық-техникалық көмек бермек. Анкара мен Дамаск қорғаныс саласындағы ынтымақтастық меморандумын қабылдады. Құжатқа Түркия қорғаныс министрі Ясар Гюлер мен Сирия қорғаныс министрі Мурхаф Абу Касра қол қойды. Түрік тарапы бұл бастама арқылы көрші елдің қорғаныс әлеуетін арттыруды көздеп отыр. Дамаск мұндай көмекке діни қақтығыстар мен Израильдің араласуынан кейін жүгінген. Сириядағы уақытша үкімет азаматтық соғыстан кейін елде тұрақтылық орнатуда қиындық көріп келеді. Анкара бұрынғыдай сириялық жаңа әкімшілікті қолдап отыр. Түркия Сыртқы істер министрі Хакан Фидан Израиль мен күрд жасақтарын ел тұрақтылығына қауіп төндірмеуге шақырып, АҚШ пен SDF-ті наурыздағы әскери бірігу келісімін бөгеп отыр деп айыптады."
"Бектенов Президенттің тапсырмасымен жаңғырту жұмысы жүріп жатқан Қырғызстанмен шекарадағы екі өткізу пунктін көріп қайтты. Қордай бекетінде бұған дейін жүргізілген реконструкция нәтижесінде қозғалыс жолақтарының саны 4-тен 8-ге, төлқұжаттық қадағалау кабиналарының саны 20-дан 40-қа дейін артқан. Өткізу қабілеті жолаушылар ағыны бойынша 4 есеге, автокөлік бойынша 2,7 есеге өсті. Қарасу пункті бойынша жаңғырту жұмыстары басталды, бұл өткізу қабілетін тәулігіне 700-ден 2 мыңнан астам көлік құралына дейін арттыруға мүмкіндік береді. Сондай-ақ жүк ағыны мен көлік қозғалысын жақсарту үшін де жағдайлар жасалмақ. Олжас Бектенов жөндеу жұмыстарының сапалы әрі уақтылы орындалуын қамтамасыз етуді, сондай-ақ рәсімдеу жұмыстарын жеделдету бойынша цифрлық технологияларды енгізуді жандандыруды тапсырды."
"Президент Адам құқықтары жөніндегі уәкілдің Астана қаласы бойынша өкілі Баян Жалмағанбетованы қабылдады Кездесуде адам құқықтарын қорғау, соның ішінде мүмкіндігі шектеулі жандарға қолайлы жағдай жасау мәселелері талқыланды. Баян Жалмағанбетова Мемлекет басшысына аталған салаға қатысты бірқатар ұсынысын жеткізді. Президент 2023 жылдың желтоқсан айында арнайы Жарлықпен Адам құқықтары мен заң үстемдігі саласындағы іс-қимыл жоспары бекітілгенін атап өтіп, омбудсмен және оның өкілдері осы құжатты тиімді жүзеге асыру ісінде негізгі институт рөлін атқаратынына назар аударды. Президент мүмкіндігі шектеулі жандардың мұң-мұқтажын шешу үшін әкімдікпен және министрліктермен тығыз жұмыс істеу, үкіметтік емес ұйымдарды ортақ іске жұмылдыру маңызды екеніне тоқталды."
"Биткоин жаңа рекорд орнатты Оның құны алғаш рет 123 мың 500 доллардан асты. Соңғы рет тарихи максимум 14 шілдеде тіркелген болатын. Сарапшылар мұны АҚШ қор нарығының жандануымен, инфляцияның баяулауымен және қыркүйекте Федералдық резервтің мөлшерлемені төмендететініне деген сеніммен байланыстырады. Бүгін таңда сандық ақша тағы да қымбаттап, 124 мың долларға жетті. Эфирде серпін алып, 2021 жылдан бергі ең жоғарғы деңгейге көтерілді. Қазір оның құны 4 мың 780 долларға тең. Мамандар, бағаның шарықтауына ірі инвестициялық қорлар мен корпорациялардың стратегиялық сатып алулары түрткі болғанын айтады. 2025 жылдың басынан бері биткоин 32 пайызға қымбаттады, ал жалпы криптонарықтың капитализациясы 4 триллион доллардан асты. Сарапшылар енді баға 125 мыңнан жоғары орнықса, биткоин 150 мың долларға жетуі мүмкін екенін болжайды."
"Израиль Газаны толық басып алу жоспарын бекітті Израиль армиясы Газа қаласын толықтай оккупациялау жоспарын ресми түрде бекітті. 13 тамызда Бас штаб басшысы Эяль Замир ішкі қауіпсіздік қызметі Шин-Бет өкілдерімен кездесіп, операцияның негізгі кезеңдерін талқылады. Сол жиында Газаның оңтүстік-шығысындағы Зейтун ауданындағы соңғы шабуылдар да сөз болды. Ресми мәліметке сүйенсек, жаңа әскери қадамдар Израильдің саяси басшылығы бекіткен нұсқауларға сәйкес жүзеге асады. Дегенмен, 7 тамыздағы Қауіпсіздік министрлер кабинеті отырысында Бас штаб пен кейбір министрлер арасында бұл жоспарға байланысты айтыс-тартыс болған. Ақырында, Қауіпсіздік кабинеті Газа қаласын басып алу жоспарын ресми түрде мақұлдады. Бұл шешім аймақтағы шиеленісті одан әрі күшейтуі мүмкін."
"Мұнай бағасы қайта көтерілді АҚШ пен Ресей президенттерінің Аляскадағы кездесуі қарсаңында мұнай бағасы екі айдағы ең төменгі деңгейден кейін қайта көтеріле бастады. Brent маркалы мұнайдың баррелі 65 доллар 91 центке, ал WTI маркасы 62 доллар 91 центке жетті. Бұған дейін АҚШ пен Халықаралық энергетика агенттігінің пессимистік болжамдары бағаны түсірген еді. Сәрсенбі күні Дональд Трамп, егер Владимир Путин Украинада бейбіт келісімге келмесе, ауыр зардаптар болатынын ескертті. Ол нақты қандай шара қолданатынын ашпаса да, нәтиже шықпаса, жаңа санкциялар енгізілетінін меңзеді. Сарапшылар мұндай белгісіздік ресейлік мұнайды сатып алушылар үшін қосымша тәуекел тудыратынын айтады. Бағаға қолдау көрсетіп отырған тағы бір фактор қыркүйекте АҚШ-та пайыздық мөлшерлеменің төмендеу ықтималдығының артуы. Алайда Халықаралық энергетика агенттігі 2025-2026 жылдары мұнай өндіру қарқыны күткеннен жылдам өседі деп болжайды."
"Президенттің төрағалығымен Қауіпсіздік Кеңесінің наркотизмге қарсы іс-қимыл мәселелері жөніндегі отырысы өтті. Мемлекет басшысының айтуынша, кеселдің белең алуына қатысты ахуал елімізде де, халықаралық ауқымда да алаңдатарлық жағдайға жетті. Нашақорлық пен есірткі бизнесіндегі әлемдік үрдіс алаңдатарлық сипатқа ие болды. Көптеген елдің үкіметтері аталған проблеманы физикалық және психикалық тәуелділік қана емес, ауқымды қоғамдық, экономикалық және құқықтық құбылыс ретінде қарастыра бастады, деді Тоқаев. Президент есірткіге тәуелділерді емдеу жеткілікті қамтылмай отырғанына назар аударып, мәселені шешу қажеттігін мәлімдеді. Мемлекет басшысының пікірінше, жастар арасында есірткінің насихатталуына жол беруге болмайды. Президент есірткі сататын орындар мен зертханалардың иелерін әшкерелеу жұмыстарын күшейту қажеттігін айтты. Сондай-ақ күмәнді қаржы операцияларын бақылауға алудың маңызына тоқталды. Президент Үкіметке, әкімдерге және жауапты органдарға шараларды күшейту жөнінде бірқатар тапсырма берді."
"Лабубу ойыншығы Pop Mart-қа миллиардтаған табыс әкелді Қытайдың Pop Mart компаниясы 2025 жылдың алғашқы жартысында табысын 350-дан астамға арттырды. Бұған басты себеп Лабубу деп аталатын кішкентай ойыншық кейіпкер. Лабубу Гонконг суретшісі Kasing Lung ойлап тапқан The Monster Trilogy кітабының кейіпкері. 2019 жылдан бері Pop Mart бұл ойыншықтың жүздеген нұсқасын шығарды түрлі түсті жүн, әртүрлі эмоция, түрлі әшекейлер. Ең танымалдарының бірі Лабубу-ілгек ойыншық, оны Рианна мен BLACKPINK тобының әншісі Лиса тағып жүрген. Бұл ойыншықтар соқыр қорап mánghé форматында сатылады сатып алушы қандай үлгі түсерін алдын ала білмейді. Бағасы 2030 доллар, ал сирек кездесетіндері қайта сатылымда мыңдаған долларға өтеді. Қазір Pop Mart-тың нарықтық құны 40 млрд-қа жетіп, әлемдегі ірі ойыншық өндірушілер Hasbro 10,6 млрд мен Mattel 6,4 млрд компанияларының жиынтық бағасынан да асып түсті. Ал негізін қалаушы Ван Ниннің байлығы 20 млрд-тан жоғары, ол Қытайдың ең бай 10 кәсіпкерінің қатарына кірді. Pop Mart-тың табысы жоғары технологиялар мен жасанды интеллектке байланысты емес. Дегенмен, дұрыс маркетинг, коллекция мәдениеті және жанкүйерлердің қызығушылығы қарапайым ойыншықты миллиардтаған долларлық бизнеске айналдырды. t.meatamekenbusiness_silkway"
"Каспий теңізі ғылыми-зерттеу институтын одан әрі дамытуға Үкімет резервінен қаражат бөлінді Мемлекет басшысының Каспий теңізі проблемаларын кешенді зерттеу жөніндегі тапсырмаларын жүзеге асыру шеңберінде Қазақ Каспий теңізі ғылыми-зерттеу институты-на Үкімет резервінен 305 млн теңге бөлінді. Премьер-министр Олжас Бектенов тиісті қаулыға қол қойды. Институт Мемлекет басшысы Қасым-Жомарт Тоқаевтың тапсырмасымен Каспий теңізінің экологиялық мәселелерін зерттеу мақсатында құрылды. Атап айтқанда, ҒЗИ-дің қызмет аясына балық қорының көлемін бағалау, оларды сақтау әдістері мен технологияларын әзірлеу, ихтиофаунаны зерттеу, итбалықтардың жаппай қырылу себептерін анықтау және олардың популяциясын сақтау мәселелері кіреді. Бұдан бөлек, теңіздің гидрологиялық үдерістерін зерттеуге және оның деңгейін бақылауға, климаттың өзгеруін және оның экожүйеге әсерін талдауға, судың сапасы, биологиялық алуантүрлілік және Каспий теңізінің қазақстандық бөлігі мен жағалауының өзге де параметрлері жөніндегі деректерді жинау мен талдауға бағытталған. Үкімет резервінен бөлінген қаражат институтты одан әрі дамытуға бағытталып, гидробиология және гидрохимия, гидрометеорология, спутниктік мониторинг зертханаларында ғылыми-зерттеу жұмыстарын уақтылы әрі тиімді жүргізуге, сондай-ақ институтқа жүктелген өзге де міндеттерді орындауға мүмкіндік береді. Каспий теңізінің Қазақстан тарапындағы жағалауының ұзындығы 2320 шақырым, бұл барлық Каспиймаңы мемлекеттері арасындағы ең ұзын жағалау сызығы."
"Мемлекет басшысы Армения Премьер-министрімен телефон арқылы сөйлесті Қазақстан Президенті Премьер-министр Никол Пашинянды Вашингтонда Армения мен Әзербайжан арасында бейбітшілік орнату туралы декларацияға қол қойылуымен құттықтады. Тарихи маңызы бар бұл құжатқа Никол Пашинянның саясаткер ретіндегі алғырлығының арқасында қол қойылды. Ол мықты саяси ерік-жігерге ие екенін көрсетіп, өз мемлекетінің ұлттық мүддесі жолында стратегиялық көрегенділік танытты. Декларация Оңтүстік Кавказдағы ауқымды халықаралық ынтымақтастыққа, сондай-ақ Қазақстан мен Армения арасындағы анағұрлым қарқынды экономикалық және инвестициялық ықпалдастыққа жол ашады. Қасым-Жомарт Тоқаев Армения Премьер-министрінің жыл соңына жоспарланған ресми сапарына Астана әзірлік жұмыстарын бастап кеткенін мәлімдеді. Қазақстан келіссөздерге өз алаңын ұсына отырып, Армения мен Әзербайжан арасындағы саяси диалогқа одан әрі септігін тигізуге ниетті. Никол Пашинян жылы лебізі мен қолдауы үшін Мемлекет басшысына алғыс айтты. Сондай-ақ Қазақстан тарапына екі мемлекет арасында бейбітшілік орнатуға қатысты келіссөз процесінің кейбір аспектілері жөнінде мәлімет беріп, бұл мәселеде АҚШ Президенті Дональд Трамп айрықша мәмілегерлік рөл атқарғанын атап өтті. Премьер-министр Қазақстанның Армения мен Әзербайжанды татуластыруға қосқан үлесін оң бағалады. Сонымен қатар ол өзара ынтымақтастықты жандандыратын жаңа келісімдерге қол қою үшін Қазақстанға биыл арнайы сапармен келуге дайын екенін растады."
"Президент халықаралық пән олимпиадалары жеңімпаздары мен жүлдегерлерін марапаттады Іс-шараға 24 лауреат, атап айтқанда, 4 алтын, 11 күміс және 9 қола медаль иегері шақырылды. Оқушылар химия, математика, физика, география, информатика және биология пәндерінен үздік нәтиже көрсеткен. Президент жастарды, ең алдымен, білім әлеміндегі жеңістерімен құттықтап, шынайы ризашылығын білдірді. Жүзден жүйрік, мыңнан тұлпар шығу, әлемдік жарыста жеңіске жету оңай емес. Білімге деген ұмтылыстың, нағыз еңбекқорлық пен табанды іс-әрекеттің арқасында осындай биікке шығып жатсыздар. Расында, дарынға ие болу, бұл бақыт. Бірақ жай ғана еңбексіз дарын жетістіктің кепілі бола алмайды. Дарынның көзін ашу керек және оны толығымен пайдалана білу қажет. Әр жеңіс, әр медаль тынымсыз ізденіспен, маңдай термен, үздіксіз дайындықпен келеді, деді Мемлекет басшысы. Президент шәкірт қабілетін ұштаған ұлағатты ұстаздар мемлекеттік марапатқа лайық екенін жеткізіп, озық ойлы ұрпақ тәрбиелеген ата-аналарға алғыс айтты."
"Мемлекет басшысы киберқауіпсіздікті күшейту мәселесін көтерді Жасанды интеллектінің дамуымен қауіп-қатердің мүлдем жаңа түрлері пайда болды. Үйреншікті әрекет ету механизмдері оған бейімделіп үлгермей жатыр. Нейрожелілер көмегімен адамның биометриялық көшірмесі жасалатынын, дауысын, бет әлпетін, тіпті мінез-құлқын айнытпай салуға болатынын бәріміз көріп отырмыз . Бұл азаматтардың жеке мәліметі мен банк есепшоттарына қол жеткізуге, қоғамдық пікірді бұрмалайтын жалған бейнероликтер жасауға мүмкіндік береді, деді Президент. Одан әрі Мемлекет басшысы ақпараттық жүйелердің осал тұстарына тоқталды. Жыл басынан бері деректердің қолды болуына байланысты 40-тан астам факті тіркелді. Ең ірі оқиға маусым айында болды. Мұндай инциденттердің басым бөлігі жеке секторда орын алады. Бірақ мемлекет еліміздегі цифрлық қауіпсіздіктің жалпы деңгейіне толық жауап беруге міндетті. Киберқауіпсіздік саласындағы бүгінгі ахуал құзыреттердің дұрыс бөлінбеуі және шашыраңқылығы салдарынан күрделеніп отыр. Бір жағынан ақпараттық қауіпсіздікке Цифрлық даму министрлігі құрамындағы Ақпараттық қауіпсіздік комитеті мониторинг жүргізеді. Екінші жағынан қауіпсіздік талаптары бойынша техникалық сынақтар жүргізу және сертификаттау Ұлттық қауіпсіздік комитетіне бағынышты Мемлекеттік техникалық қызмет құзырында. Бірыңғай басқару вертикалінің болмауы және функциялардың қайталануы мемлекеттік органдардың киберқауіпке қарсы баяу әрекет етуіне себеп болады. Бұл жағдайды тез арада түзеу керек, деді Президент. Қасым-Жомарт Тоқаев қорғалған коммуникацияны қамтамасыз етуді тағы бір маңызды міндет ретінде атады. Қазіргі кезде іскерлік және қызмет бабындағы байланыстың, соның ішінде азаматтардың жеке деректерін беру үдерісінің басым бөлігі халықаралық мессенджерлер арқылы жүзеге асады. Бұл платформаларда жеке сәйкестендіру нөмірін, азаматтардың денсаулығы туралы мәліметті және басқа да деректерді жиі сұрайды. Мұндай тәжірибе жеке мәліметтерді қорғау туралы заңнамаға қайшы және ұлттық юрисдикциядан тысқары жерге деректердің тарап кетуіне әкеліп соғады. Қазақстанда отандық Aitu мессенджері әзірленді. Ол тиісті қауіпсіздік деңгейін қамтамасыз ете алады. Үкімет жеке деректерді қолданатын барлық коммуникацияны қорғалған ұлттық мессенджерге көшіру мәселесін пысықтауы керек, деді Қасым-Жомарт Тоқаев."
"Тоқаевтың пікірінше, жасанды интеллект мемлекеттік органдардың жұмыс тиімділігін арттырады Қазір ChatGPT қағидатымен жұмыс істейтін кейбір жобалар енгізіліп жатыр. Бұл тәсілдер азаматтардың өтініштеріне жауап беруге септігін тигізуде. Дегенмен мұны алдағы үлкен жұмыстың алғашқы қадамы ғана деуге болады. Озық технологияның әлеуеті бұдан әлдеқайда жоғары. Жасанды интеллект мемлекеттік аппараттың жұмысын мейлінше жеңілдетуі керек. Бұл өте маңызды міндет. Қазақстанда қызметтердің басым бөлігі әлі де цифрлық фиксация күйінде. Яғни құжаттар электронды түрде беріледі, өңделеді, бірақ рәсімдеудің өзі мемлекеттік қызметшінің араласуын талап етеді. Шын мәнінде, бұл қағаз жүзіндегі бюрократияны цифрлық форматқа көшіру ғана. Бұдан тиімділік еш артқан жоқ. Біз жасанды интеллектіні қолданып, қандай қызметтерді толық өзгертуге болатынын нақты айқындап алуымыз керек. Ал одан босаған ресурстарды басқа да күрделі әрі пайдалы жұмыстарға жұмсауға болады. Сондықтан Үкімет үш айдың ішінде мемлекеттік қызмет көрсету саласына жасанды интеллектіні енгізу бойынша нақты шаралар әзірлеуі керек. Әсіресе, өтініштерді қарау және шешім қабылдау жұмысында кеңінен пайдаланған жөн. Бізге тұтас мемлекеттік басқару жүйесінде қолдануға болатын нақты тетіктер өте қажет, деді Қасым-Жомарт Тоқаев. Мемлекет басшысы денсаулық сақтау саласында жасанды интеллект технологиясын пайдаланудың маңызына назар аударды. Оның айтуынша, медицина саласында ауқымды ақпарат жинақталған. Жасанды интеллект көмегімен олардың негізінде дұрыс диагноз қоюға, ем-шара тағайындауға және науқастарға мониторинг жүргізуге арналған құралдар дайындауға болады. Әлемде дәрігерлерді күнделікті бірсарынды жұмыстан босатып, олардың маңызды клиникалық шешімдер қабылдауына мүмкіндік беретін технологиялар белсенді қолданылады. Қазақстанда да перспективті медициналық стартаптар бар. Алайда бюрократия олардың әлеуетін шектеп отыр. Бір жағынан еліміздегі медициналық ақпарат жүйелерінде біртұтас алгоритм жоқ, әрқайсысы дербес дамып жатыр. Бұл жасанды интеллектінің медицина саласына енгізілуін тежейді. Денсаулық сақтау саласын цифрландыру ісіндегі жүйесіздік түрлі заңбұзушылықтарға жол беруде. Мысалы, былтыр әлеуметтік медициналық сақтандыру қорына аудит жүргізілді. Сол кезде қомақты қаражаттың шығын болғаны анықталды. Цифрлық тәсілдер медицина саласының ашық және тиімді қызмет етуіне ықпал етеді, деді Президент."
"Қытайлық робот қашықтан бауыр ісігін сәтті алып тастады Қытайда жасалған медициналық робот Францияда өткен конгресс барысында бауыр ісігін қашықтан алып тастау операциясына сәтті қатысты. 50 минутқа созылған процедураны 20 мыңнан астам халықаралық сарапшы бақылап отырды. Бұл технология алдағы уақытта жоғары мамандандырылған медициналық көмекті қашықтыққа қарамастан, ең қажет өңірлерге жеткізуге мүмкіндік береді. t.meatamekenbusiness_silkway"
"Украина тарапының бастамасымен Тоқаев пен Зеленский телефон арқылы сөйлесті Қасым-Жомарт Тоқаев қазақ халқының украин халқына, оның тарихына, мәдениетіне және тіліне ерекше құрметпен қарайтынын атап өтті. Мемлекет басшысы Қазақстанның Украинада халықаралық құқық қағидаттары негізінде бейбітшілік орнауына сөзсіз мүдделі екенін жеткізді. Атап айтқанда, Президент Астананың әуел бастан әділдік негізінде бейбітшілік формуласын бірлесе іздеуді жақтағанын, БҰҰ Жарғысын, мемлекеттердің егемендігі мен аумақтық тұтастығына қолсұқпаушылық қағидатын сақтау туралы жүйелі түрде пікір білдіргенін еске салды. Қасым-Жомарт Тоқаевтың пікірінше, қазіргідей өте күрделі жағдайда Украина мемлекеттілігін сақтау мен қорғауды қамтамасыз ете отырып, қақтығысты байыпты түрде шешу маңызды. Мемлекет басшысы тараптар Жанжалдан, жаман болса да бітім артық деген көнеден келе жатқан даналыққа сай әрекет етуге тиіс деп санайды. Қазақстан Президенті территориялық түйткілдің күрделі екенін түсінетінін айтты. Бұл халықаралық қатынастардағы ең қиын мәселе. Көбіне бейбітшілік туралы келісімге қол жеткізу, тіпті бітімге келу жолында еңсерілуі қиын кедергіге айналады. Бірақ қазіргі ең басты міндет қауіпсіздігіне халықаралық кепілдік беру арқылы Украина елінің мемлекеттілігін сақтау. Сонымен қатар Қасым-Жомарт Тоқаев Қазақстан Украинамен өзара мүддеге сай келетін түрлі салада белсенді ынтымақтастық құруға ниетті екенін атап өтті."
"Гуандунда нөсер жауын су тасқынына ұласты Қытайдың оңтүстігіндегі Гуандун провинциясында бірнеше күннен бері толассыз жауған жаңбыр салдарынан су тасқыны орын алды. Кейбір көшелер мен елді мекендер су астында қалды, ал жол қозғалысы шектеліп, тұрғындарға қауіп төнді. Жергілікті билік жағдайды бақылауда ұстап, құтқару және тазалау жұмыстарын шұғыл түрде жүргізіп жатыр. Құтқарушылар су басқан аумақтардан адамдарды қауіпсіз жерге көшіруде және зардап шеккендерге көмек көрсетуде. Төтенше жағдайға байланысты халыққа ауа райын мұқият қадағалап, қауіпсіздік шараларын сақтауға кеңес берілді. t.meatamekenbusiness_silkway"
"Қытайда балабақшалар тегін бола бастайды Қытай үкіметі мектепке дейінгі білімді тегін етуге кірісті. Жаңа оқу жылынан бастап мемлекеттік балабақшаларда мектепке дейінгі соңғы жыл толықтай ақысыз болады. Ал жеке балабақшаларда оқу ақысы мемлекеттік субсидия арқылы төмендетіледі. Бұл шешім Мемлекеттік кеңестің жаңа директивасында көрсетілген. Мақсат мектепке дейінгі білімнің қолжетімділігін арттырып, елдегі жалпы білім сапасын жақсарту. t.meatamekenbusiness_silkway"
"Гуандонда чикунгунья вирусын жұқтырғандар саны 6 мыңға жетті Қытайдың Гуандун провинциясында соңғы бір ай ішінде 6 мың адам чикунгунья вирусын жұқтырды. Бұл туралы Bloomberg хабарлады. Індеттің таралуын тоқтату үшін жергілікті билік кешенді шаралар қабылдауда. Атап айтқанда, су қоймаларына Aedes aegypti түріне жататын ерекше масалар жіберілуде. Олар адамды шақпайды, бірақ вирустың негізгі тасымалдаушы масаларымен күреседі. Бұл масаларды қытайлық ғалымдар зертханада арнайы өсірген. Сонымен қатар қоғамдық аумақтарда масаға қарсы өңдеу жұмыстары жүргізілуде, терезелерге қорғаныс торлары орнатылып, тұрғындар арасында алдын алу шаралары туралы ақпарат кеңінен таратылып жатыр. Чикунгунья вирусының белгілеріне дене қызуының көтерілуі, бөртпе, жүрек айну және буын ауруы жатады. t.meatamekenbusiness_silkway"
"Құрылыстағы тендерге қатысу үшін жалған мәліметтерді пайдаланған топ тергеуге алынды Қаржы мониторингі агенттігінің Алматы қаласы бойынша департаменті тексеру барысында 2021 жылдан 2024 жылға дейін қылмыстық схемаға қатысушылардың жалған компаниялар арқылы құрылыс жұмыстарын жүргізуге арналған тендерлерде рейтингтерін көтеру мақсатында қолдан жасалған құжаттар мен өтірік мәліметтерді пайдаланғанын анықтады. Мұндай қызмет үшін ұйымдастырушылар 500 мыңнан 1,5 млн теңгеге дейін сыйақы алып отырған. Заңсыз жолмен алынған жалпы табыс 664 млн теңгеден асып кеткен. Бұл қаражатқа 11 автокөлік пен 12 жылжымайтын мүлік 5 тұрғын үй мен 7 жер учаскесі сатып алынған. Тергеу болжамы бойынша, заңсыз әрекеттердің нәтижесінде бірқатар ұйымдармен жалпы сомасы 70 млрд теңгеге жуық келісімшарттар жасалған. Төрт күдікті ұсталып, тергеу изоляторына қамалды."
"Қытай Starlink жүйесіне қарсы қорғаныс әзірлеп жатыр Қытай билігі Илон Масктың Starlink спутниктер желісін ұлттық қауіпсіздікке қатер санап, оған қарсы әрекет ету жолдарын іздеуде. Бұл туралы inbusiness.kz Associated Press-ке сілтеме жасап хабарлады. Ғалымдар лазерлік қарулар, арнайы спутниктер және логистикалық тізбектерге диверсия жасау сияқты түрлі сценарийлерді қарастыруда. Бейжің Starlink-тің АҚШ әскерімен байланысын және ғарыштағы үстемдігін стратегиялық қауіп деп бағалап отыр. Starlink-тің Украинадағы әскери қақтығыстарда қолданылуы мен Масктың саяси белсенділігі бұл алаңдаушылықты күшейткен. Компания бүгінде мыңдаған спутник арқылы ғаламдық байланыс нарығында көш бастап тұр және Азия мен Африкада ауқымын кеңейтіп жатыр. Бұған дейін Starlink Қазақстан нарығына да кіретіні хабарланған. t.meatamekenbusiness_silkway"
"Үкімет Орал қаласының жылу магистралін реконструкциялауға 2,5 млрд теңге бөлді 2 жылу магистралін реконструкциялау жобасы шеңберінде ЖЭО коллекторынан бастап Сити Центр сауда үйі маңайына дейін төменге түсіру бойынша құрылыс-монтаждау жұмыстары 2024 жылы басталды. Жылу магистралінің бұл учаскесі 1987 жылы пайдалануға берілген. Осы кезеңде көтергіш темірбетон конструкциялары, бекіту арматурасы біршама тозды. ℹ Облыс әкімдігінің мәліметінше, аталған учаскеде реконструкциялау жұмыстары 2025-2026 жылдары жылыту маусымы басталғанға дейін аяқталады. Жобаны жүзеге асыру жылу желілерінің тозуын азайтуға, ыстық су берудің өткізу қабілетін арттыруға және пайдалану шығындарын азайтуға мүмкіндік береді. Жалпы, Орал қаласының жылу магистралды желілерінің ұзындығы 249 шақырым. Нысан өткен ғасырдың 70-80 жылдары пайдалануға берілген. Қазіргі уақытта тозу деңгейі 50-ды құрайды. Инфрақұрылымды жаңғыртуға ерекше көңіл бөлінуде. Жөндеу жұмыстары жалғасуда."
"Алматы мен Бейжің арасында жаңа тұрақты әуе рейсі ашылды Алматы әуежайы Бейжіңнен жаңа бағыт бойынша алғашқы рейсті қабылдады. Енді Бейжің Алматы Бейжің бағыты бойынша аптасына төрт рет, атап айтқанда дүйсенбі, сәрсенбі, жұма және жексенбі күндері Boeing 737 ұшағы қатынайды. Ұшу уақыты шамамен 4 сағат 50 минут. Бүгінде Алматы Қытайдың сегіз қаласымен тікелей әуе рейстері арқылы байланысқан. Олардың қатарында Бейжіңнен бөлек, Шанхай, Гуанчжоу, Сиань, Үрімжі, Құлжа, Ханчжоу және Санья қалалары бар. t.meatamekenbusiness_silkway"
"АҚШ Қытайға Ресей мұнайы үшін 100 баж салығы туралы ескерту жасады АҚШ Қаржы министрі Скотт Бессент Қытайды Ресейдің санкцияға ұшыраған мұнайын сатып алғаны үшін 100 баж салығымен жазалау мүмкін екенін мәлімдеді. Бұл туралы ол Стокгольмде өткен америкалық-қытайлық сауда келіссөздерінен кейін айтты. Мұндай шара АҚШ Конгресінде қаралып жатқан заң жобасында қарастырылған. Құжат 1012 күн ішінде қабылдануы мүмкін, егер Ресей Украинамен соғыста ілгерілеушілік көрсетпесе. Қытай жағы бұл ескертуді қабылдап, өз энергетикалық саясатына сай әрекет ететінін және қажет болса, 100 баж салығын төлеуге дайын екенін жеткізген. Бессенттің айтуынша, Қытай егемендік мәселесіне өте байыппен қарайды. Вашингтон сондай-ақ Қытайдың Иран мұнайын сатып алып жатқанына және Ресейге 15 млрд-тан астам қос мақсаттағы өнімдер жеткізгеніне алаңдаушылық білдірді. АҚШ бұл тауарлар әскери мақсатта қолданылуы мүмкін деп санайды және мұндай әрекеттер Қытайдың Еуропамен сауда байланысына кері әсер етуі мүмкін екенін ескертті. t.meatamekenbusiness_silkway"
"Тоқаев Ердоғанға Анкарада қонақжайлылық танытқаны үшін шынайы ризашылығын білдіріп, хат жолдады Қазақстан Президентінің пікірінше, Түркия астанасында өткен келіссөздер екіжақты ынтымақтастықтың бауырластық, өзара сенім және стратегиялық серіктестік рухында дамып, бұрын-соңды болмаған жоғары деңгейге көтерілгенін көрсетеді. Еліміз Түркиямен БҰҰ, Түркі мемлекеттері ұйымы және басқа да халықаралық құрылымдар аясындағы ықпалдастықты жоғары бағалайды. Сондай-ақ Азиядағы өзара іс-қимыл және сенім шаралары жөніндегі кеңесті институттандыру процесіне тұрақты қолдау білдіргені үшін алғыс айтады."
"Huawei Қытайда көш бастады, ал Apple алғаш рет дүкенін жабуда Қытайдың смартфон нарығында отандық Huawei компаниясы қайтадан бірінші орынға шықты. 2025 жылдың екінші тоқсанында Huawei үлесі 18-ға жетіп, 17-дық көрсеткішпен қалған Xiaomi-ді басып озды. Бұл туралы Canalys зерттеу агенттігі хабарлады. Осы кезде америкалық Apple компаниясы Қытайдағы бөлшек сауда жүйесінде маңызды өзгеріске барды. Компания 9 тамызда Далянь қаласындағы фирмалық дүкенін жабатынын мәлімдеді. Бұл Apple-дің материктік Қытайда тікелей өзі басқаратын алғашқы дүкенінің жабылуы. Аталған дүкен орналасқан Parkland сауда орталығы ребрендингке ұшырап, Intime City деп өзгертілуде. Жабылу себебі нақты айтылмады. Енді 7,5 миллион тұрғыны бар қалада Apple-дің бір ғана дүкені жұмыс істейді. Сонымен қатар, Apple 16 тамызда Шэньчжэньде жаңа дүкен ашуды жоспарлап отыр. 2024 жылы компанияның Қытайда Гонконг, Макао және Тайваньды қоса есептегенде 57 дүкені болған. Huawei-дің нарықтағы позициясын күшейтуі және Apple-дің дүкенін жабуы Қытайдағы технологиялық бәсекенің жаңа кезеңге өткенін көрсетеді. t.meatamekenbusiness_silkway"
"Бишімбаевтың бауыры Байжанов рақымшылыққа ілікті Степногорск соты Салтанат Нүкенованың өліміне қатысты іс бойынша сотталған Бақытжан Байжановтың рақымшылық туралы өтінішін қарады. Сотқа қатысқан колония өкілінің айтуынша, Байжановтың екі марапаты бар және тәртібі жақсы. Сотталушының өзі де сөз сөйледі. Құрметті сот, ҚР Конституциясының 30 жылдығына байланысты рақымшылық туралы заңды маған қолдануды және жаза мерзімімді үштен бір бөлікке қысқартуды сұраймын, деді Байжанов. Прокурордың айтуынша, сотталушы негізгі жазаның 1 жыл 11 айын өтеген, енді 2 жыл және 24 күні қалды. Кеңесу бөлмесінен оралған соң, судья Бауржан Ақыжев шешімін жариялады. Сот Байжановқа қатысты жаза мерзімін қысқарту туралы ұсынысты қанағаттандыру туралы қаулы етті. Конституцияның 30 жылдығына байланысты рақымшылық туралы заңға сәйкес бас бостандығынан айыру жазасын үштен бір бөлікке 8 ай 8 күнге қысқарту. Қалған өтеу мерзімі 1 жыл 4 ай 17 күн, деді судья. Байжанов жазасын 2027 жылдың 18 шілдесіне дейін өтеуі тиіс."
"Президенттің Түркияға ресми сапары аяқталды Екі ел арасында 18 мәміле бекіді. Өзара сауда айналымын 5 млрд-тан 15 млрд долларға дейін жеткізу көзделген. Қазақстан Түркия нарығына 34 түрлі өнім жеткізуге дайын. Тасымалдау үшін Транскаспий халықаралық бағдарын дамытуға мән беріліп отыр. Біздің ел теміржол, құрлықтағы порттар, жүк терминалдарын салуға түрік инвестициясын тартуға мүдделі. Тоқаев бұл ретте Түркияның кәсіпкерлеріне Қазақстанда арнайы жеңілдік жасалатынын атап өтті. Баку-Тбилиси-Жейхан мұнай құбыры арқылы қара алтын экспортын ұлғайту мәселесі де талқыланды. Тау-кен мен табиғи ресурстарды игеруге түрік инвесторларына тың жобамен және ұзақ мерзімге келу ұсынылды. Тараптар қорғаныс өнеркәсібі, ақпараттық технология, жасанды интеллект, қаржы, азаматтық авиация, мәдениет, білім, денсаулық сақтау және туризм салаларындағы ынтымақтастық перспективасы жөнінде егжей-тегжей пікір алмасты. Алдағы уақытта Астана мен Алматы қалаларында Маариф қорының екі мектебі, сондай-ақ Түркияның үздік оқу орындарының филиалдары ашылмақ. Мемлекет басшысының тапсырмасымен Түркияның жер сілкінісі болған Газиантеп провинциясында былтыр желтоқсанда жаңа мектеп құрылысы басталды. Білім беру ошағы келесі жылы пайдалануға беріледі. Түркия азаматтарына Қазақстан аумағында 90 күнге дейін визасыз жүруге рұқсат беру туралы шешім қабылданды. Қазақстан ауыл шаруашылығын цифрландыру, өнімділікті арттыру және өңдеу өнеркәсібін өркендету ісінде Түркияның жоғары технологиясын пайдалануға қызығушылық танытты. IT технологияларын бірлесіп дамытуға айрықша мән берілді. Екі ел президенттері әлемдегі өзекті мәселелерге қатысты пікір алмасты. Қасым-Жомарт Тоқаев Режеп Тайип Ердоғанның Ресей мен Украина арасындағы жанжалды реттеу ісіндегі айрықша рөлін атап өтті. Қасым-Жомарт Тоқаев Түркия Республикасының ең жоғары мемлекеттік наградасы Devlet Nişanı орденімен марапатталды Мен отандық немесе шетелдік орден және басқа да марапаттарды қабылдаудан бас тарттым. Алайда бүгінгі Сіздің шешіміңіздің мән-маңызы ерекше деуге болады. Бұл қазақ-түрік ынтымақтастығы жылнамасындағы мағынасы терең тарихи оқиға. Сіз осы шешіміңізбен бабаларымыздың аманатына берік екеніңізді тағы бір мәрте көрсеттіңіз, - деді Президент."
"Қасым-Жомарт Тоқаевты Анкарадағы Президент сарайында салтанатты қарсы алу рәсімі өтті Қазақстан Президентінің сапарына орай Құрмет қарауылы сап түзеді. Сарайға келген сәтінде Мемлекет басшысының кортежін салт атты гвардия бастап жүрді. Қасым-Жомарт Тоқаевты Режеп Тайип Ердоған қарсы алды. Қазақстан мен Түркияның мемлекеттік әнұрандары шырқалып, зеңбіректен 21 рет оқ атылды. Екі елдің басшылары Құрмет қарауылының алдынан жүріп өтіп, бір-біріне ресми делегация мүшелерін таныстырды. Одан соң мемлекеттер басшылары келіссөз жүргізді."
"Мемлекет басшысы опера әншісі Әйгерім Алтынбекті құттықтады Қасым-Жомарт Тоқаев Италияда өткен ХІ халықаралық CLIP 2025 опера байқауында топ жарып, жеңімпаз атанған Әйгерім Алтынбекке құттықтау жеделхатын жолдады. Еліміздің мәдениетін төрткүл әлемге танытып, халықаралық сарапшыларды мойындатқан бұл жетістігіңіздің мән-маңызы зор. Сіз мемлекетіміздің мерейін үстем етіп, төл өнерімізді әлемнің төріне шығардыңыз. Алдағы уақытта да биік белестерді бағындыра бересіз деп сенемін! деп жазды Президент."
Сауд Арабиясында жүргізушісіз такси жолға шықты Қытайдың автономды көлік технологияларына маманданған WeRide компаниясы Сауд Арабиясының астанасы Эр-Риядта жүргізушісіз такси қызметін іске қосты. Robotaxi деп аталатын бұл жаңа қызмет Патша Халид атындағы халықаралық әуежай мен қаланың бірқатар орталық аудандарында қолжетімді. Қазіргі таңда автопаркте ондаған жүргізушісіз көлік бар. Жоба әзірге пилоттық режимде сынақтан өтіп жатыр. Алайда компания жыл соңына дейін бұл қызметті толық көлемде коммерциялық негізде іске қосуды жоспарлап отыр. t.meatamekenbusiness_silkway
"Қытай Маңғыстауда күн электр станциясын салып жатыр Қытайлық энергетиктер Маңғыстау облысында күн электр станциясының құрылысын жалғастырып жатыр. Жобаның 80-ы аяқталғанын жоба менеджері Чжан Пэн мәлімдеді. Нысанды іске қосу 30 қыркүйекке жоспарланған. Станцияның қуаты 20 МВт. Ол жылына 25 миллион киловатт-сағат электр өндіреді. Бұл шамамен 6 мың үйді немесе 17 мың адам тұратын бір ауылды жарықпен қамтуға жеткілікті. Жоба Батыс Қазақстандағы энергия жүйесіне түсетін жүктемені азайтады. Сонымен қатар, жоба іске қосылған соң көмірқышқыл газының шығарындылары жылына 2 500 тоннаға дейін қысқарады. Бұл Қазақстан үшін маңызды, өйткені елдегі электр қуатының негізгі бөлігі әлі де көмірмен жұмыс істейтін электр станцияларынан алынады. t.meatamekenbusiness_silkway"
"Қытайда маса көлеміндегі биоробот жасалды Қытай ғалымдары ұзындығы 2 см, қанат аралығы 3 см, салмағы небәрі 0,3 грамм болатын бионикалық робот жасап шығарды. Өлшемі өте кішкентай болса да, бұл шағын құрылғы барлау, ақпарат жинау және күрделі жағдайда жұмыс істеу сияқты арнайы тапсырмаларды орындай алады. Мысалы, соғыс алаңында қолдануға болады. Технология дамыған сайын мұндай микророботтар қауіпсіздік, медицина және өзге де салаларда кеңінен қолданылуы мүмкін. t.meatamekenbusiness_silkway"
"Прокурор Перизат Қайратты 10 жылға бас бостандығынан айыруды сұрады Мүлкін тәркілеп және 10 жылға қайырымдылықпен айналысу құқығынан айыруды сұрады. Ал анасы үшін 8 жыл колония талап етілді. Перизат Қайрат пен оның анасы Ғайни Алашбаева үш эпизод бойынша алаяқтық жасады деп айыпталуда олар балаларға арналған оңалту орталығын салуға, Палестина халқына және су тасқынынан зардап шеккен қазақстандықтарға көмек көрсету үшін қайырымдылық ретінде қаражат жинаған. Айыптау нұсқасы бойынша, олар қайырымдылық түрінде жиналған шамамен 3,5 миллиард теңгені иемденген. Алайда айыпталушылар өз кінәсін мойындамады. Перизат Қайрат бұл істі тергеушілердің қиялы деп атады."
"Президент Бағанашыл балалар үйінің тәрбиеленушілерін Алматыдан Қонаев қаласына көшірмеуді бұйырды Мемлекет басшысы Алматы қаласының әкімі Дархан Сатыбалдыға оқушылардың оңтүстік астанада білім алуын жалғастыру үшін балалар үйіне жөндеу жұмыстарын жүргізуді және аталған нысанды қаланың балансына алуды жүктеді. Мемлекет басшысының тапсырмасына сәйкес, балалар үйі көшірілмейді. Аталған жағдайға байланысты Президент Әкімшілігі қызметтік тексеріс жүргізеді. Ата-анасының қамқорлығынсыз қалған балалардың заң шеңберіндегі барлық құқығы толық сақталады, - деп хабарлады Ақорданың баспасөз қызметі. Еске салайық 21 шілде, дүйсенбі күні Алматыда 1 балалар үйінің тәрбиеленуші жетім балаларын көшіру процесі басталды. Балаларды Қонаев қаласындағы мекемеге ауыстыру жоспарланған. Алайда балалар бұған дейін бірнеше рет көшуге қарсы екендерін айтқан. Шенеуніктердің айтуынша, көшірудің себебі жүйені қайта ұйымдастыру және өмір сүру жағдайларын жақсарту екен. Алайда шын мәнінде, балаларды үйренген ортасынан жұлып алып, Қонаевқа апарып жатыр, ал онда қажетті инфрақұрылым жоқ не қажетті бағдарламамен оқытатын мектептер жоқ. Осылай бола ма ерікті көшіру? Алматыдағы балалар үйінен Қонаевқа балалардың келісімінсіз және пікірлерін ескермей көшіру БҰҰ Конвенциясын да, Қазақстан Республикасының заңнамасын да тікелей бұзу болып табылады! Бұл жағдай жеке мәселе болудан қалып, мемлекеттің шұғыл араласуын талап ететін қоғамдық трагедияға айналуда, деп жазды бұрынғы балалар омбудсмені, құқық қорғаушы Аружан Саин."
"Жоғары аудиторлық палатада геологиялық барлау және жер қойнауын пайдалану саласындағы аудит нәтижелері қаралды Қазіргі уақытта жер қойнауын пайдалану елдің жалпы ішкі өнімінің 20-дан астамын қамтамасыз етіп отыр. Қазақстанда хром, темір кені, қорғасын, мырыш, мыс, уран, алтын, күміс және басқа да пайдалы қазбалардың ірі қоры бар. Жүргізілген аудит пайдалы қазбалар кешенін басқару процестерінде бірқатар жүйелі кемшіліктерді анықтады. Мәселен, расталған қорлардың азаюы себебінен экономикалық айналымға тартылмаған, тек алдын ала бағаланған, бірақ нақты дәлелденбеген қағаз жүзіндегі қорлардың үлесі жоғары. Қор өсімінің баяулау себептерінің бірі жер қойнауын геологиялық зерттеуге қаржының жеткілікті бөлінбеуі. Барлау құқығына лицензиялық жүйе енгізілгеніне қарамастан, жер қойнауын пайдаланушылардың инвестициялық белсенділігі төмен деңгейде қалып отыр. Қазақстанның табиғи ресурстарына қызығушылықтың артуына байланысты халықаралық стандарттар бойынша жұмыс істейтін заманауи әрі сенімді зертханаларға сұраныс артып келеді. Қажетті зертханалардың жеткіліксіздігі бағалы металдар мен шикізат экспортын бақылау сапасының төмендеуіне әкеледі. Аудиторлар 81 рәсімдік бұзушылық пен 16 жүйелі кемшілікті анықтады. Тексеру нәтижелері бойынша Жоғары аудиторлық палата тиісті ұсынымдар мен тапсырмалар берді. Оларды іске асыру барысы бақылауда болады."
"Тоқаев Салық кодексіне қол қойды. Маңызды құжаттағы жаңа талаптар 2026 жылы 1 қаңтарда күшіне енеді. Не өзгереді? Салық кодексі салықтық әкімшілендіруді жаппай жеңілдетуді көздейді. Атап айтқанда, салық есептілігінің көлемі 30 пайызға қысқарады, салықтардың саны 20 пайызға азаяды, жеңілдіктер мен алымдар оңтайландырылады. Қосылған құн салығының жаңа базалық мөлшерлемесі 16 пайыз болып бекітілді. Дәрі-дәрмек пен медициналық қызметтерге төмендетілген ҚҚС мөлшерлемесі белгіленді 2026 жылдан 5, 2027 жылдан 10. Бұл ретте Тегін медициналық көмек пен МӘМС аясындағы қызметтер, Үкімет айқындайтын тізбе бойынша орфандық және әлеуметтік мәні бар ауруларды емдеу, сондай-ақ баспа түріндегі кітап шығару, археологиялық жұмыс жүргізу қызметтері ҚҚС-тан босатылады. Мерзімді баспа басылымдарды өткізу бойынша 10 пайыз деңгейінде төмендетілген ҚҚС мөлшерлемесі белгіленеді. Бірыңғай зейнетақы жинақтаушы қорынан БЗЖҚ төленетін зейнетақы төлемдері жеке табыс салығынан ЖТС босатылады. Пайдаланылу мерзімі 10 жылдан жоғары автомобильдер үшін көлік құралы салығы төмендетілді. Мүгедектігі бар адамдарға әлеуметтік салықтық шегерімдер 882-ден 5000 АЕК-ке дейін ұлғайтылды. Салықтардың саны азайды бірыңғай жер салығы қысқартылды, жеке төлемақылар бойынша мөлшерлемелер мен алымдардың саны кемітілді. Өзін-өзі жұмыспен қамтығандар төлемдерді мобильдік қосымша арқылы есептеп, төлей алады."
"Перизат Қайрат ісі бойынша жәбірленуші не үшін арызданғанын білмейді. Сотта куәлік еткен Назарбаев мектебінің мұғалімі Жанерке Сатқынбекова қандай фактіге сүйеніп, шағымданғанын түсіндіре алмады. Тек арызды бәрі жазып жатқан соң, бердім деп қайырды. Сөзінше, су тасқынынан зардап шеккендерге көмек ретінде Biz Birgemiz Kazakhstan 2030 қорына шамамен 3 млн теңге аударған. Бұл қаражат мұғалімдер мен оқушылар ұйымдастырған қайырымдылық жәрмеңкесінен түскен. Айыпталушының өзі ақша мақсатты жұмсалғанын айтып, сол кездегі істерін даулады. Осы сәтте судья олардың тартысын тоқтатып, жәбірленушіге зумнан ажырауға рұқсат берді. Арызданушы шығып бара жатып, Перизат Қайраттың сұрақтарын масқараға балады. Осы уақытта Перизат Қайраттың анасы қысымы көтеріліп отырғанын айтып, денсаулығына шағымданды. Судья 5 минут үзіліс жариялап, Ғайни Алашбаеваға жедел жәрдем қызметкерлері көмек көрсететінін хабарлады. Бірақ процес одан кейін де жалғаспады. Тек түстен кейінгі уақытқа шегерілгені белгілі болды. Процес әлі біткен жоқ."
"Тоқаев Смайыловтан жартыжылдық аудит есебін алды Президентке 20 триллион теңгені қамтитын 12 мемлекеттік аудит жүргізілгені туралы баяндалды. Әлихан Смайыловтың айтуынша, аудиторлық тексерістер орта білім беру, дәрі-дәрмекпен қамтамасыз ету, цифрлық даму, электр энергетикасы және жоғары жетістіктер спортын қаржыландыру секілді негізгі салаларды қамтыған. Президентке Жоғары аудиторлық палатаның ұсынысымен әзірленген заңнамалық бастамалар жөнінде егжей-тегжейлі мәлімет берілді. Мәселен, енді Жоғары аудиторлық палата бюджеттен тыс қорларды тексеру құзыретіне ие болды. Бұдан бөлек, жылыту маусымына дайындыққа салғырт қарағаны үшін жылумен қамтамасыз ететін кәсіпорындар мен олардың бірінші басшыларының жауапкершілігін күшейту, сондай-ақ нарықтың барлық субъектілеріне арналған тауарлы газдың бөлшек бағасына мемлекеттік бақылауды кеңейту секілді маңызды бастамалар бар. Президент басы артық шығындарды азайту, ұлттық ресурстардан түсетін пайданы барынша еселеу қажет екеніне назар аударды."
"Қасым-Жомарт Тоқаев шахматшы Меруерт Камалиденованы FIDE World Cup 2025 жарысындағы жетістігімен құттықтады Президент Грузияның Батуми қаласында өтіп жатқан Әлем кубогының іріктеу сайысында белгілі шахмат шеберлерін қапы қалдырған Меруерт Камалиденоваға құттықтау жеделхатын жолдады. Мемлекет өзіңіз сияқты таланты жастарға әрқашан қолдау көрсетеді. Елімізде бұл интеллектуалды ойын түрін жаппай дамыту үшін нақты шаралар қолға алынды. Өскелең ұрпақ өздеріңізге қарап бой түзейді. Әрбір жеңістеріңіз оларды жігерлендіреді, деп жазылған жеделхатта. Мемлекет басшысы спортшыға алдағы финалдық сайыстарда сәттілік тіледі."
"Тоқаев Бозымбаевты қабылдады Премьер-министрдің орынбасары Мемлекет басшысына өңірлерді дамытуға қатысты қолға алынған шаралардың есебін берді. Қанат Бозымбаевтың баяндамасына сенсек, өңірлік стандарттар жүйесі енгізілмек. Бұл облыстар арасындағы және аймақ ішіндегі инфрақұрылымға қол жеткізу барысында байқалатын теңсіздікті төмендетуге, елді мекендерді дамытуды тиімді жоспарлауға мүмкіндік береді. Сондай-ақ 86 мың шақырым коммуналдық желінің құрылысы мен жаңғырту жұмыстары және жалпы қуаты 7,3 ГВт болатын қосымша генерация көздерін іске қосу қарастырылған. Мемлекет басшысына тұрғындарды су және кәріз жүйесімен сапалы әрі үздіксіз қамтамасыз ету үшін коммуналдық жүйелерді басқару бойынша трансұлттық компаниялармен келіссөздер жүргізілгені жөнінде айтылды. Президент инженерлік-коммуналдық инфрақұрылымды жаңғырту, тұрғын үй-коммуналдық шаруашылығына бірыңғай цифрлы экожүйе енгізу, су саласын цифрландыру және су үнемдеу технологияларын қолдану жөнінде бірқатар нақты тапсырма берді."
"Кей көпбалалы отбасылар жәрдемақыдан қағылады. Бұл бюджеттегі тапшылықтан емес, қоғамда әділдік орнату үшін жасалады. Еңбек министрі Светлана Жақыпованың осы мәлімдемесінен кейін халық арасында қызу пікірталас туындады. Бірі бұл бастаманы қолдаса, енді бірі шығынды әлеуметтік саладан емес, басқа бағыттардан қысқарту керек деп есептейді. Ал министрлік не дейді? Мемлекеттік көмектен нақты кімдер қағылады?"
"Қытайда электрлі көлік саны 37 миллионға жуықтады 2025 жылдың алғашқы жартысында Қытайда жаңа энергия көздерінен қуат алатын көліктердің NEV 5,62 миллион данасы тіркелді. Бұл өткен жылдың сәйкес кезеңімен салыстырғанда 28-ға көп. Осылайша, мұндай көліктер қаңтар мен маусым аралығында тіркелген барлық көліктердің 45-ын құрап, алғаш рет жалпы көрсеткіштің жартысына жуық үлесін иеленді. Қытай Қоғамдық қауіпсіздік министрлігінің мәліметінше, бұл ел тарихындағы ең жоғары көрсеткіш. Қазіргі таңда жаңа энергиямен жүретін көліктер елдегі барлық автокөлік паркінің 10-дан астамын құрайды. Жолдарда олардың жалпы саны 36,89 миллионға жетіп отыр. Олардың басым көпшілігі аккумулятормен жүретін толық электрлі көліктер. Сарапшылар бұл өсімді Қытайдағы жасыл технология мен экологиялық көлікке көшу үдерісінің үдей түскенін көрсететін маңызды белгі ретінде бағалап отыр. t.meatamekenbusiness_silkway"
"Президент 104 жасында дүниеден өткен соғыс ардагері Әбдіғали Қаймолдиннің отбасына көңіл айту жеделхатын жолдады Қасым-Жомарт Тоқаев Халық қаһарманы Әбдіғали Қаймолдиннің дүниеден өтуіне байланысты оның отбасы мен жақын туыстарына көңіл айтты. Әбдіғали Қаймолдин жастай майдан даласына аттанып, ерен ерлігімен жеңісті жақындатуға зор үлес қосқан батыр тұлға болды. Бейбіт кезеңде мемлекеттік және қоғамдық істерге белсене араласып, ел игілігі жолында ұзақ жыл қызмет етті. Ғасыр жасап, соңына өнегелі жол қалдырған Әбдіғали Қаймолдиннің жарқын бейнесі мен есімі ұмытылмайды. Иманы саламат, жаны жаннатта болсын, деп жазылған жеделхатта."
"АҚШ Қытайдан киім импортын азайтты 2025 жылғы мамырда АҚШ Қытайдан 556 млн доллардың киімін сатып алды. Бұл соңғы 22 жылдағы ең төмен көрсеткіш. Импорт көлемі төрт ай қатарынан қысқарып келеді. Сарапшылар бұл жағдайды АҚШ Президенті Дональд Трамп енгізген жоғары тарифтермен байланыстырады. Соның салдарынан америкалық компаниялар Қытайдан Мексика мен Оңтүстік-Шығыс Азия елдеріне бет бұрған. Қаңтарда импорт көлемі 1,69 млрд доллар болған, себебі компаниялар тарифтер күшіне енбей тұрып қор жасауға тырысты. Көптеген америкалық сән брендтері алдағы уақытта Қытай нарығынан кетуді жоспарлап отыр. t.meatamekenbusiness_silkway"
"Президент суперкомпьютерді іске қосу рәсіміне қатысты Мемлекет басшысы Alemcloud Ұлттық суперкомпьютер орталығына барып, NVIDIA H200 графикалық процессорлары базасында жасақталған суперкомпьютерді іске қосу рәсіміне қатысты. Жаңа дата-орталықтағы жүйені Цифрлық даму, инновациялар және аэроғарыш өнеркәсібі министрлігі халықаралық серіктестермен бірге орнатып, пайдалануға берді. Жаңа суперкомпьютер кластері FP8 форматында есептеу әдістемесі бойынша 2 экзафлопсқа дейінгі өнімділікті қамтамасыз ете алады. Есептеу қуаты жағынан Орталық Азия өңіріндегі ең үздігі саналады. Қасым-Жомарт Тоқаев суперкомпьютердің іске қосылуы еліміздегі негізгі салаларды цифрландыратын маңызды қадам екенін атап өтті. Бұл Қазақстанның цифрлық технологияларды дамытуда айтарлықтай өркендеуіне ықпал етеді. Суперкомпьютердің есептеу қуатын нейрожелі шешімдерін әзірлеумен айналысатын стартаптар, университеттер мен ғылыми орталықтар, сондай-ақ мемлекеттік мекемелер мен жеке компаниялар пайдалана алады."
"Президент Астана күнімен құттықтады Қасым-Жомарт Тоқаев биыл бұл мереке Домбыра күнімен тұспа-тұс келіп отырғанын атап өтті. Мұның символдық мәні зор. Қазақтың қасиетті қара домбырасы Ұлы даланың мыңжылдық бірегей мәдени мұрасын әйгілейді. Ал елордамыз Қазақстанның тұрақты әрі қарқынды өсіп-өркендеуін және жасампаз ұлттың жарқын болашаққа ұмтылысын айшықтай түседі. Бүгінде Астана еліміздің қоғамдық, саяси және іскерлік ордасы. Дәл осы жерде халқымыздың болашағына қатысты маңызды шешімдер қабылданады, озық идеялар іске асырылып, биік мақсаттар орындалады. Мұнда білімпаздық пен еңбекқорлық құндылықтары берік орнығып, жұртымыздың ынтымағы мен келісімі нығая береді. Астана Орталық Еуразияның жауһары, заманауи Қазақстанның келбеті саналады. Халықаралық қауымдастық бас қаламызды бітімгершілік бастамаларды жүзеге асырып, жаһандық диалог орнату ісінде ерекше рөл атқаратын бейбітшілік шаһары ретінде біледі. Елордамыз әрдайым түбегейлі өзгерістер мен ауқымды реформалардың бастауында тұрады. Алдағы уақытта да Астанамыз Әділетті, Таза және Қуатты Қазақстанды құру жолындағы жалпыұлттық жаңғыру жұмыстарына ұйытқы бола береді деп сенемін. Сүйікті қаламыз өркендеп, гүлдене берсін! Баршаңызға зор денсаулық, бақ-береке тілеймін! - деді Президент."
"Мемлекет басшысы АҚШ Президентін құттықтады Қасым-Жомарт Тоқаев Америка Құрама Штаттарының Тәуелсіздік күніне орай Президент Дональд Трампқа құттықтау жеделхатын жолдады. Мен екіжақты кеңейтілген стратегиялық серіктестікті одан әрі дамытуға ұмтылысымды тағы да растаймын. Сондай-ақ халықтарымыздың игілігі жолында көпжақты ықпалдастықты тереңдетуге әзір екенімді жеткіземін, деп жазылған жеделхатта. Қасым-Жомарт Тоқаев Дональд Трамптың жауапты мемлекеттік қызметіне табыс тіледі."
"Ұлттық компаниялар жылдар бойы Үкіметті алдап келген Бюджеттің ғана емес, ұлттық қордың да ақшасын сорып үйреніп қалған квазимемлекеттік секторға тықыр таянды. Енді үкімет ұлттық компаниялардың жыл соңына дейін жұмсап үлгермеген ақшасын бюджетке кері қайтарады. Ал бұл қаражат кейін түрлі ұлттық жобаларды жүзеге асыруға жұмсалмақшы. Алайда, сарапшылар бұл тығырықтан шығар жол емес. Жылдар бойы ешкімнің тісі батпай келе жатқан топ-менеджерлер басқа амал табады дейді."
"Тоқаев жаңа Көлік министрі Нұрлан Сауранбаевты қабылдады Кездесу барысында еліміздің көлік-транзит әлеуетін одан әрі арттыру шаралары талқыланды. Қасым-Жомарт Тоқаев Қазақстан аумағы арқылы жүк тасымалын ұлғайту үшін автомобиль жолдары мен авиахабтар желісін белсенді дамыту маңызды екеніне назар аударды. Сонымен қатар теміржол саласындағы ауқымды инфрақұрылымдық жобаларды уақтылы жүзеге асыру мәселесіне айрықша мән берілді. Мемлекет басшысы көлік дәліздерінің өткізу мүмкіндігін кеңейтіп, Қазақстанның Еуразиядағы негізгі сауда-логистика торабы ретіндегі рөлін нығайту үшін жан-жақты әрі тиімді шаралар қабылдауды тапсырды."
"Президент Бектеновті қабылдады Қасым-Жомарт Тоқаевқа экономиканы әртараптандыру және құрылымдық жаңғырту бойынша қабылданып жатқан шаралар туралы есеп берілді. Президент тапсырмаларын жүзеге асыру аясында жалпы инвестиция көлемі 2,3 триллион теңгеден асатын әрі шамамен 20 мың жұмыс орнын құруды көздейтін 45 ірі өнеркәсіптік жоба іске асырылып жатыр. Премьер-министр Қауіпсіздік Кеңесінің отырысында көлік саласын дамытуға қатысты Мемлекет басшысы жүктеген міндеттерді орындау бойынша қолға алынған жұмыстар жөнінде баяндады. Мемлекет басшысына егіс науқанының аяқталуы және жиын-терім жұмыстарына дайындық барысы жөнінде айтылды. Сонымен қатар энергетикалық және коммуналдық инфрақұрылымды жаңғырту, цифрлық трансформациялау жөнінде ақпарат берілді. Кездесу соңында Қасым-Жомарт Тоқаев экономикада институционалдық өзгерістер жасауға, өңірлерді дамытуға және инвестиция тартуға қатысты бірқатар тапсырма берді."
"Чемпиондар қол жайып жүр Қазақстан спортында миллиардтар ұрланып жатқанда олимпиада ойыншыларынан да көп медаль әкелетін спортшылар мемлекеттен қолдау таппай жүр. Елімізде 150-ге жуық диализдегі және ағзасы ауыстырылған спортшы бар. 2022 жылы халықаралық жарыстарға барған олар 1 алтын, 6 күміс пен 5 қола медальді қанжығасына байлап қайтты. Алайда оларды елеп-ескеріп жатқан ешкім жоқ. Елдің атын шығарып, көк туды көкте қалықтатса да жетім баланың күйін кешіп жүргендерге Мемлекет неге көмектеспейді?"
"Шанхай мен Астана биржалары ынтымақтастықты күшейтеді Шанхай қор биржасы SSE мен Астанадағы Халықаралық қаржы орталығының биржасы AIX Қытай мен Қазақстан арасындағы капитал нарықтарындағы әріптестікті нығайтуға бағытталған өзара түсіністік туралы меморандумға қол қойды. Бұған дейін, 2017 жылы, Шанхай биржасы AIFC-пен серіктесіп, AIX-тің акционері атанған болатын. Қазіргі уақытта AIX инфрақұрылымын дамытып, инвесторлар мен эмитенттерді тартуға қол жеткізді. Меморандум аясында тараптар ақпарат алмасу, бірлескен маркетинг пен қаржылық өнімдерді әзірлеу бағытында жұмыс істейді. Құжат Бір белдеу бір жол бастамасы аясындағы капитал нарығы саласындағы ынтымақтастықтың берік негізін қалайды. SSE алдағы уақытта AIX-пен және басқа да шетелдік биржалармен байланысын кеңейтіп, халықаралық капитал нарығын дамытуға күш салмақ. t.meatamekenbusiness_silkway"
"Үкімет Бәйтерек холдингін экономикаға 8 трлн теңге бөлуге міндеттеді Премьер-министр Олжас Бектенов Парламент палаталарының бірлескен отырысында Бәйтерек ұлттық басқару холдингі арқылы бизнеске 12,6 пайызбен 8 трлн несие бөлінетінін айтты. Үкімет Бәйтерек арқылы үлкен бағдарламаны іске қосты. Былтыр Бәйтеректің тетіктері арқылы экономикаға шамамен 4 трлн теңге бөлінсе, биыл ұлттық басқарушы холдингтің алдына экономикаға 8 трлн теңгеден кем емес ақша құю міндеті қойылды. Ол үшін біз Бәйтерек холдингінің капиталына 1 трлн теңге қосамыз. Бюджет мүмкіндіктерінің шектеулі екенін ескерсек, бұл міндет аса күрделі. Бірақ орындауға болады, деді Бектенов. Премьер-министр бұл тәсіл Ұлттық банк жоғары базалық мөлшерлеме бекітіп отырғанына қарамастан, бизнеске арзандатылған несие беруге мүмкіндік беретінін айтты. 20 пайыз мөлшерлемемен несие алу айтарлықтай қиын. Ондай борышқа қызмет көрсету ауыр болады. Сондықтан біз оны 12,6 пайызға дейін арзандатып отырмыз, деді Бектенов."
Ұлттық қор балаларға бағдарламасы аясында әр балаға 233 доллар аударылды Ұлттық қор балаларға бағдарламасы бойынша екі жылда шамамен 7 млн баланың әрқайсысына 233 есептелді. Бұл туралы Парламент палаталарының бірлескен отырысында Қаржы министрі Мәди Такиев айтты.
"Сәтқалиев Қазақстанда салынатын АЭС-тің құнын атады Құны техникалық-экономикалық негіздеме негізінде анықталады, вендорлар конкурсқа қатысу аясында индикативті параметрлерін ұсынды. Біз қазір оны нақты айта алмаймыз, өйткені бұл ақпарат үдеріс қатысушыларымен жасалған ресми келісімдермен қорғалған. Бірақ жалпы әлемдік тәжірибеге сүйенсек, мұндай деңгейдегі станция кемінде 14 миллиард доллар болады, деді Атом энергетикасы жөніндегі агенттік төрағасы."
"Елімізде жұмыссыз жүрген педагогтер саны күрт артты. Мәселен, бір ғана Астанада 2023 жылы мансап орталығына 8 жарым мың адам көмек сұрап барса, оның мыңға жуығы мұғалім мамандығын бітіргендер. Ал былтыр орталық арқылы 2300-ге жуық педагог жұмысқа орналасқан. Өсім 2 еседен де көп. Мәжіліс депутаты Нұргүл Тау бұдан да сұмдық статистиканы жариялады. Оның сөзінше грантпен білім алған педагогтердің 90 -ы жұмыссыз жүр. Мұғалімдікті таңдаған жастардың жұмысқа орналаса алмауына не себеп? Сымбат Серікқызы анықтап көрді."
"Зейнетақыны басқару жүйесі өзгереді. Жыл соңына дейін композиттік бенчмарк енгізіледі. Жаңа жүйе қордағы халықтың ақшасы қайда, қалай инвестицияланып жатқанын ашық көрсетіп, компаниялардың тиімділігін салыстыруға мүмкіндік береді. Ол үшін арнайы бағалау жүйесі енгізіледі. Компаниялардың кірістілігі бір формуламен, бір ережемен есептелмек. Мақсат - шын табыс тауып отырғандар мен жай жүргендерді анықтау. Бұл көрсеткіш отандық және шетелдік қор индекстерінен тұрады және ішкі нарықтағы да, халықаралық қаржы нарығындағы да табысты ескереді. Қазіргі кезде зейнетақы қорындағы қаржыны басқарушы 5 компания бар. Олардың басқаруындағы актив көлемі 62 млрд тг."
"Биылдан бастап мемлекеттік органдар Бас прокуратураның алдын ала келісімінсіз инвесторларға қатысты тексеру жүргізуге, әкімшілік іс қозғауға, талап арыз беруге немесе қандай да бір шектеу қоюға құқылы емес. Бұл туралы Қасым-Жомарт Тоқаев Шетелдік инвесторлар кеңесінің отырысында айтты. Сондай-ақ Мемлекет басшысы инвесторлармен ықпалдастықтың перспективалы бағыттарына тоқталды. Тау-кен саласы еліміздің өңдеу өнеркәсібінің негізгі тірегі болып қала береді. Қазақстан тау-кен өнеркәсібі мен металлургияның жаһандық маңызын түсіне отырып, инвесторларға ашық, жан-жақты заңнама арқылы тұрақты әрі қолайлы юрисдикция қалыптастырды. Жүргізіліп жатқан реформалардың нәтижесінде еліміздегі геологиялық барлау жұмыстарына әлемдік ірі ойыншылар Rio Tinto, Fortescue, Ivanhoe, First Quantum және Tech Resources компаниялары келді. Жаңа Салық кодексінде шикізатты ел ішінде терең өңдеуді ынталандыратын роялти тәртібі қарастырылады, деді Президент."
Сертификаттау саласындағы аккредиттеу аттестаты цифрлық форматқа ауыстырылды Тауарлардың немесе көрсетілетін қызметтердің қауіпсіздігі мен сапасын тексеретін сынақ зертханалары мен басқа сертификаттау ұйымдары жұмыс істеуге берілетін рұқсатты цифрлық форматта ала бастайды. Жоғары аудиторлық палатаның нұсқамасы бойынша тиісті шаралар қабылданды. Бұған дейін Сауда министрлігі мен оған бағынысты ұйымдарының жұмысына аудит жүргізілді. Тексеру барысында Ұлттық аккредиттеу орталығы 550 кәсіпкерге заң талаптарына сәйкес арнайы бланкідегі аккредиттеу аттестаттарын бермегені анықталды. Жоғары аудиторлық палата аталған бұзушылықты жою және рәсімді жеңілдету үшін Сауда министрлігіне Цифрлық даму министрлігімен бірлесіп қолданыстағы заңнамаға өзгерістер енгізуді және аттестаттарды беру процесін цифрлық форматқа ауыстыруды тапсырды. Нәтижесінде 2025 жылғы 19 мамырда Сәйкестікті бағалау саласындағы аккредиттеу туралы Заңға өзгерістер енгізілді.
"АҚШ Иранның ядролық нысандарына соққы жасаған соң, Тегеран Ормуз бұғазын жабамыз деп тағы да сес көрсетті. Иран парламенті бұғазды жабу туралы шешім қабылдаған. Алайда соңғы сөзді Ұлттық қауіпсіздік жөніндегі Жоғарғы кеңес айтуы керек. Елдің рухани көсемі аятолла Хаменеи бұл бастаманы қолдауы мүмкін деген болжам бар. Бұл бұғаз жаһандық мұнай мен газ тасымалының күретамыры. Одан әлемдегі сұйытылған газдың 30-ы, мұнайдың 20-ы өтеді. Ені небәрі 33 шақырым, ал кемелер жүруге болатын бөлігі 3,7 шақырым ғана. Егер бұғаз жабылса мұнай бағасы аспандап, инфляция өршіп, әлемдік нарыққа жаңа соққы болады. Қазақстан үшін де қауіп бар."
"Президент Қазақстанның Қытайдан кең көлемде инвестиция тартуға бағытталған саясатынан айнымайтынын растады Қазақстанда экономикалық өсімге серпін беретін тың мүмкіндіктер қарастырылып жатыр. Әсіресе, Қытаймен бірлескен жобаларды іске қосуға, тауар номенклатурасын көбейтіп, көршілес ел нарығында сұранысқа ие өнімдер экспортын ұлғайтуға ерекше мән беріледі. Өңделу деңгейі төртінші сатыға сай, қосылған құны жоғары өнім шығаратын технологиялық кәсіпорындар ашуға ниеттіміз. Ауыл шаруашылығы, соның ішінде озық агротехнологиялар мен тиімді су үнемдеу әзірлемелерін қолданысқа енгізу бағытындағы ынтымақтастық өте маңызды. Елдеріміз арасындағы экономикалық ықпалдастыққа Қорғас халықаралық шекара маңы ынтымақтастық орталығы тың серпін береді, деді Қасым-Жомарт Тоқаев."
"ЕО Қытайдан медициналық құрал-жабдық сатып алуға шектеу қойды Еуропа Одағы енді Қытайдан 5 миллион еуродан шамамен 5,7 млн асатын медициналық құрал-жабдықты мемлекеттік сатып алу арқылы алуға тыйым салды. Бұл шектеу 5 жылға енгізіледі. Бұл шешім ЕО-ның 2022 жылы қабылдаған халықаралық сатып алу ережелері туралы заңын алғаш рет қолдануы болып отыр. Заңның мақсаты ЕО компанияларына шетелдік мемлекеттік сатып алу нарықтарына әділ қолжетімділікті қамтамасыз ету. Бұған дейін Еурокомиссия Қытайда мемлекеттік келісімшарттар арқылы медициналық құралдарды сатып алу бойынша тергеу жүргізген. Нәтижесінде, келісімдердің 87-ында шетелдік өнімдерге шектеулер бар екені анықталған. Қытайдың ЕО жанындағы сауда палатасы бұл шешімге реніш білдірді. АҚШ пен Қытай арасындағы сауда шиеленісіне байланысты Бейжің мен Брюссель арасындағы қатынастар сәл жақсарғанымен, бұл жаңа шектеу ЕО мен Қытай арасындағы жағдайды қайта ушықтыруы мүмкін. Бұған дейін ЕО Қытай электромобильдеріне салық енгізсе, Қытай Еуропадан әкелінетін брендиге баж салығын салған еді. t.meatamekenbusiness_silkway"
"АҚШ Қытайға авиақозғалтқыш бөлшектерін экспорттауды уақытша тоқтатты АҚШ Президенті Дональд Трамптың әкімшілігі Қытайға ұшақ қозғалтқыштарына қажетті маңызды бөлшектер мен технологияларды экспорттауға тыйым салды. Бұл туралы The New York Times хабарлады. Бұл шешім Қытайдың АҚШ-қа сирек кездесетін металлдарды экспорттауға қойған шектеулеріне жауап ретінде қабылданды. АҚШ Сауда министрлігі америкалық компанияларға Қытайдың COMAC авиация компаниясына өнім сатуға мүмкіндік беретін бірнеше лицензияны тоқтатты. Қытайдың C919 ұшағы өз елінде құрастырылғанымен, оның көптеген бөлшектері шетелден жеткізіледі. Соның ішінде қозғалтқышы америкалық GE Aerospace пен француздық Safran компаниялары бірігіп жасаған LEAP-1C қозғалтқышы. Сондай-ақ, автокөлік өндірушілер Қытайдан келетін сирек жер магниттерінің азайып жатқанына алаңдап отыр. Бұл магниттер көлік қозғалтқышы, генераторы, беріліс қорабы, қауіпсіздік белдігі сияқты маңызды бөліктерде қолданылады. Егер жағдай өзгермесе, алдағы апталарда кейбір автозауыттар жұмысын тоқтатуы мүмкін. Қытай қазіргі уақытта әлемдегі магнит өндірісінің 90-дан астамын бақылап отыр. АҚШ-тың Сауда өкілі Джеймисон Грир 30 мамырда Қытай экспортты қайта ашуға келіссе де, бұл үдеріс өте баяу жүріп жатқанын айтты. t.meatamekenbusiness_silkway"
"Тоқаев Орталық Азиядағы сирек металдардың кен орындары туралы ақпарат жинайтын зерттеу орталығын құруды ұсынды Бiрлескен кәсiпорындар құру, технологиялар трансфертi, италиялық өндiрiстi өз аймағымызда локализациялау ортақ мүддеге сай келеді. Бұдан елдеріміз едәуiр пайда табады. Бұл бағытта жемісті ықпалдастықтың мысалдары бар. Атап айтқанда, қазақстандық зауыттардың бірінде италиялық ауыл шаруашылығы техникасын құрастыру жолға қойылған. Бұдан бөлек, Италия компанияларының қатысуымен күкірт қышқылын өндіретін және газ өңдеу зауыттарының құрылысы басталды, деді Қасым-Жомарт Тоқаев. Президент Италия тарапына аймақтағы экологиялық проблемаларды шешуге, соның ішінде Арал теңізі бассейнін қалпына келтіруге белсенді қолдау көрсеткені үшін ризашылығын білдірді."
"АҚШ соты Трамп енгізген бірқатар кедендік баждарды заңсыз деп шешті АҚШ-тың халықаралық сауда жөніндегі соты Президент Дональд Трамптың енгізген кейбір сауда тарифтерін заңсыз деп тапты. Үш судьядан тұратын алқа бірауыздан шешім шығарып, Трамптың бұл баждарды енгізу үшін төтенше экономикалық жағдай туралы заңды пайдалануына құқығы болмағанын мәлімдеді. Сот шешіміне сәйкес, Қытайдан әкелінетін тауарларға салынған 30 пайыздық тарифтер тоқтатылады. Сонымен бірге Мексика мен Канададан кейбір тауарларға қойылған 25 пайыздық, сондай-ақ АҚШ-қа импортталатын көптеген өнімге салынған 10 пайыздық жалпы тарифтер де күшін жояды. Дегенмен бұл шешім автокөліктерге, қосалқы бөлшектерге, болат пен алюминийге салынған 25 пайыздық тарифтерге әсер етпейді, себебі олар басқа заң аясында енгізілген. Сот шешімді орындауға 10 күн берді, бірақ нақты қандай қадамдар жасалу керектігін көрсеткен жоқ. Президент Трамптың әкімшілігі бұл шешімге қарсы апелляция берді. t.meatamekenbusiness_silkway"
"Қазақстан компаниялары ауған жерінде ірі жобаларға қатысуға дайын. Бұл жайында Президент Ауғанстан өнеркәсіп және сауда министрінің міндетін атқарушы Нуриддин Азизиді қабылдау кезінде айтты. Қазіргі кезде Тургунди Герат темір жол құрылысы салынып жатыр. Сонымен қатар Қазақстанның Ауғанстанға ауыл шаруашылығы өнімдері мен химия өнеркәсібі тауарларының экспортын ұлғайтуға мүмкіндігі зор. Кездесуде Қасым-Жомарт Тоқаев Қазақстан Ауғанстанды аймақтағы маңызды серіктес ретінде қарастыратынын және екі ел арасында сенім мен ынтымақтастықты одан әрі нығайтуға ниетті екенін атап өтті. Мемлекет басшысының айтуынша, еліміз Ауғанстанда орнықтылық пен қауіпсіздіктің орнауына мүдделі. Бұл аймақтың игілігі жолында ауған мемлекетінің әлеуетін пайдалануға мүмкіндік береді. Нуриддин Азизи Қазақстанның гуманитарлық көмек көрсеткені үшін ризашылық білдірді."
"Украина барлау қызметі Қытай Ресейдің 20 әскери зауытына өнім жеткізген Қытай Ресейдің әскери зауыттарына түрлі өнімдер жеткізген. Бұл туралы Украинаның Сыртқы барлау қызметінің басшысы Олег Иващенко Reuters агенттігіне мәлімдеді. Оның айтуынша, Қытай Ресейге станоктар, арнайы химиялық заттар, оқ-дәрі және әскери техникаға арналған бөлшектер жіберген. Бұл жеткізілімдер Ресейдегі 20 әскери зауытқа қатысты. Сондай-ақ, Иващенко 20242025 жылдары Қытай мен Ресейдің авиация саласында кем дегенде бес рет бірлесіп жұмыс істегенін айтты. Бұл құрал-жабдықтар, қосалқы бөлшектер және техникалық құжаттармен алмасуды қамтыған. Reuters бұл мәліметті әзірге өз бетінше растай алған жоқ. Бұған дейін, 2024 жылдың сәуірінде Украина Президенті Владимир Зеленский Қытайды алғаш рет Ресейге қару мен оқ-дәрі жеткізіп отыр деп ашық айыптаған болатын. Алайда Қытай билігі бірнеше рет өз ұстанымының бейтарап екенін айтып, Ресейге әскери көмек көрсетіп жатқанын жоққа шығарған. t.meatamekenbusiness_silkway"
"Президент Түркі ұйымына мүше елдердің Орталық банктері кеңесінің бірінші отырысын өткізді. Қасым-Жомарт Тоқаев қаржы секторындағы ынтымақтастықты кеңейту барысында орталық банктер негізгі рөл атқарып, экономикалық және инвестициялық серіктестіктің қозғаушы күшіне айнала алады деп санайды. Жиынның күн тәртібіне экономикалық үдерістерге, ақша-несие саясатына, сондай-ақ орталық банктердің цифрлық валюталары, криптовалюталары және цифрлық активтері, яғни, қаржы технологияларын дамытуға қатысты өзекті тақырыптардың енгізілгені қуантады. Қазақстан бұл салада айтарлықтай жетістікке жетті. Атап айтқанда, барлық транзакциялар құрылымындағы қолма-қол ақшасыз төлемдердің үлесі 85 пайыз болды. Біздің Ұлттық банк аймақта бірінші болып цифрлық теңгені енгізді. Жақын арада цифрлық активтердің, соның ішінде криптовалюталардың, стейблкоиндердің және токенизацияланған құралдардың қауіпсіз айналымын қамтамасыз ететін жаңа ережелерді қабылдау жоспарланып отыр, деді Мемлекет басшысы. - t.meatamekenbusiness_qaz"
"Президент Алматы қаласының жаңадан тағайындалған әкімі Дархан Сатыбалдыны қабылдады Президентке қала әкімі алдағы жұмыстың басым бағыттары, соның ішінде әлеуметтік-экономикалық даму, қала экологиясын оңалту және шаһар тұрғындарының тұрмыс сапасын арттыру жөніндегі жоспары туралы баяндады. Қасым-Жомарт Тоқаев мегаполисті дамытудың негізгі міндеттерін айқындады. Атап айтқанда, тұрақты экономикалық өсімді қамтамасыз ету, экономиканы әртараптандыру, қаланың инфрақұрылымын кешенді түрде жаңғырту, сондай-ақ жол-көлік желісінің жағдайын жақсарту, экологиялық мәселелерді шешу сияқты бірқатар нақты тапсырма берді."
"Президент мемлекеттік наградалар тапсырды Қасым-Жомарт Тоқаев мемлекет және қоғам қайраткері Равиль Шырдабаевқа Отан орденін, Қазақстанның еңбек сіңірген қайраткері Серік Тоқпановқа I дәрежелі Барыс орденін салтанатты түрде табыстады. Әсіресе, мұнай-газ саласын өркендетуге мол еңбек сіңірдіңіз. Сіздің бастамаңызбен бұл сала жаңа кезеңге қадам басты деуге болады. Министр, облыс әкімі, депутат ретінде ұлт мүддесіне адал қызмет еттіңіз. Дипломатия саласында жұмыс істеп, еліміздің халықаралық беделін нығайтуға атсалыстыңыз, деді Мемлекет басшысы. Сонымен қатар Президент білікті дәрігер, алтын қолды хирург ретінде Серік Тоқпановтың саналы ғұмырын ұлт саулығы үшін еңбек етуге арнағанына тоқталды. Денсаулық сақтау жүйесінде елу жылдан астам уақыт бойы қызмет етіп келесіз. Бұл жүгі ауыр, күрделі жұмыс. Сіз еңбек жолыңызда аса күрделі оталар жасап, мыңдаған адамның өмірін сақтап қалдыңыз. Қазақстанның медицина ғылымын дамытуға орасан зор үлес қостыңыз, деді Тоқаев."
"Президент Бала құқықтары жөніндегі уәкіл Динара Зәкиеваны қабылдады Зәкиева биыл 13 өңірдегі және 73 елді мекендегі ахуалға мониторинг жүргізілгенін, соның ішінде 272 мекемедегі балаларға жасырын сауалнама жасалғанын, 173 отбасында тәрбиеленіп жатқан жеткіншектердің жағдайымен танысқанын айтты. Тексеріс қорытындысы бойынша бала құқықтарын қорғауға қатысты қабылданған заң нормаларын бұзған 171 дерек анықталған. Тұрмыстық зорлық-зомбылықтың алдын алу мен балалар құқығын қорғау мақсатында ашылған 112 отбасылық қолдау орталығының тиімді жұмыс істеп жатқаны айтылды. Облыс әкімдіктері жанынан бала құқықтарын қорғау жөніндегі басқарма құру жұмыстары қолға алынды. Қазіргі кезде Қазақстан халқына қоры серіктестерімен бірге 49 оңалту орталығын ашты. Президент жеткіншектерді жан-жақты қолдау тетігін қалыптастыру үшін жергілікті атқарушы органдар мен өңірлік уәкілдердің күш-жігерін жұмылдыру маңызды екеніне назар аударды мектептердегі инклюзивті білім беру ісін дамытуды тапсырды."
"Елде бала туу көрсеткіші ең төменгі деңгейге дейін түсіп кетті. Санаққа сенсек, биыл қаңтар-наурыз айларында 77 мыңнан астам бала дүниеге келіпті. Бұл өткен жылмен салыстырғанда 16 пайызға аз. Сондай-ақ соңғы 11 жылдағы ең төменгі көрсеткіш. Яғни, 2014 жылдан бері жарық есігін ашқан шақалақ саны бірінші рет 90 мыңнан төмендеп отыр. Бұл құбылысты кей депутаттар өмір сүру жағдайының қиындауымен байланыстырады. Алайда кейбір халық қалаулылары бұл мәліметтермен келіспей, керісінше, жастар арасында отбасын құруға асық ғашықтар көп, бала сүйгісі келетіндер де аз емес,- деген пікірде."
"Қытайдан АҚШ-қа телефон экспорты 15 жыл бұрынғы деңгейге түсті 2024 жылғы сәуірде Қытайдың АҚШ-қа смартфон соның ішінде iPhone экспорты 2011 жылдан бергі ең төмен көрсеткішке жетті. ҚХР-дың Бас кеден басқармасының мәліметінше, АҚШ-қа смартфон жеткізу көлемі 72-ға азайып, 700 миллион доллардан төмен түскен. Жалпы алғанда, сәуірде Қытайдың АҚШ-қа экспорты 21-ға қысқарды. Сарапшылардың айтуынша, Вашингтонның тарифтік саясаты технологиялық жеткізу тізбегін бұзып, электроника өндірісін басқа елдерге көшіріп жатыр. Кедендік алымдарға қатысты уақытша келісімге қарамастан, қос ел арасындағы қайшылықтар сақталуда. Инвесторлар 2024 жылы 690 млрд долларға жеткен Қытай мен АҚШ арасындағы тауар айналымы азаяды деп қауіптеніп отыр. Бұл бірқатар салаларға кері әсер етіп, тұтынушылар үшін бағаның өсуіне әкелуі мүмкін. t.meatamekenbusiness_silkway"
"Қытай Дүниежүзілік денсаулық сақтау ұйымына қосымша қаражат бөлмек Қытай билігі Дүниежүзілік денсаулық сақтау ұйымына алдағы бес жылда қосымша 500 миллион доллар қаржылай көмек беруді жоспарлап отыр. Бұл туралы Қытай Мемлекеттік кеңесінің вице-премьері Лю Гочжун Женевада мәлімдеді. Бұған дейін ұйымға мүше елдер 20262027 жылдарға арналған бюджетті 21-ға қысқартып, 4,2 миллиард доллар көлемінде бекіткен. Бұл шешім АҚШ-тың ұйым құрамынан шығуына байланысты қабылданған. АҚШ Президенті Дональд Трамп мұндай қадамды елдің үлесі өзге мемлекеттерге қарағанда шамадан тыс жоғары деп түсіндірген. Жаңа бюджетке сәйкес, келесі екі жылда елдердің міндетті жарналары 20-ға өседі. Бұл жағдайда Қытай ұйымның ең ірі донорына айналады. t.meatamekenbusiness_silkway"
"Шерзатты пышақтамадым Басты фигурант алдыңғы жауаптарынан бас тартты Шерзат Полатқа пышақ салды деп айыпталған басты күдікті алдыңғы жауабынан бас тартты. Шынасыл Абзал марқұмға қолымның ұшы да тимеді,- деп отыр. Ол пышақты Шерзаттың ағасы Нұрқанат Ғайыпбаевтың жамбасынан үш рет сұғып алғанын айтады. Ал тергеу барысындағы жауаптар ойдан құрастырылыпты. Сөзінше, Талғар полициясы бір адам мойнына алмаса, қылмыстық топ ретінде сотталасыңдар, жағдай қиын болады деген соң, кінәні өзіне алған. Ойын өзгертіп, шындықты айттым деген басты фигурант сот процесінде жүзін көрсетуге де рұқсат берді. Менде пышақ болғаннан кейін өзім қылмыс жасап, жасырғандай болмайын дедім де, іштей ойландым. Алсам мен ала салайын дедім. Сосын көп ойландым, Құрметті Сот. Мен істеген жоқпын. Мен Шерзат Полатқа пышақ салған жоқпын. Ғайыпбаев Нұрқанатқа салдым нақты. Оны өзім білемін салғанымды, - деді ол. Айта кетейік Талғар оқиғасы бойынша 9 айыпталушы мен куәгерлер толықтай сұралып бітті. Сот іс құжаттарын зерттеуге көшті."
"Тоқаев Түркі ұйымына мүше елдерді келісімдерді сақтауға шақырды Будапешттегі бейресми саммитте Президенттің айтқан негізгі ойларына тоқталсақ - Алқалы жиынның Еуропа төрінде өтуінің айрықша мәні бар. Біз мажар жұртының қарт құрлықта тұғырлы мемлекет болып отырғанына дән ризамыз. - Ақтау қаласы биыл Түркі әлемінің мәдени астанасы ретінде жарияланды. - Биыл маусым айынан бастап Алматы қаласы Түркі мемлекеттері ұйымының жастар астанасы атанады. Осылайша, біз түркі бірлігін нығайтамыз. - Ұйымның шеңберінде процедура мәселесі болсын, саяси және экономика сұрақтары болсын келісімдердің ережелерінің барлығын құрметтеу, сақтау қажет, міндетті түрде іске асыру керек. - Президент мұнай, газ, уран және тағы да басқа тауарларды жеткізу тізбегін әртараптандыру ісінде Ұйымның әлеуетін пайдалану қажет екеніне назар аударды. Осы ретте Қазақстаннан Еуропа бағытында мұнай жеткізуді арттыру жобасын қолдағаны үшін Әзербайжан Президенті Ильхам Әлиевке алғыс айтты. - Өткен жылы Қазақстанның Ұйымға мүше елдермен арадағы алыс-берісі 11,4 миллиард долларға жетті. Бұл еліміздің сыртқы саудасының 8 пайызына тең. Әрине, жақсы көрсеткіш. Дегенмен оны арттыра түсу керек. - Соңғы жылдары Каспий теңізінің деңгейі айтарлықтай төмендеп кетті. Президент түркі елдерін осыған қатысты бірлескен ғылыми зерттеулер жүргізуге және ортақ жобалар әзірлеуге үндеді. Мемлекеттер басшылары саммит қорытындысы бойынша мынадай құжаттар қабылдады 1. Түркі мемлекеттері ұйымының Будапешт декларациясы 2. Мемлекеттер басшылары кеңесінің Ауғанстан жөніндегі мәлімдемесі 3. Өзбекстан Республикасын Түркі мәдениеті және мұрасы қорына қосу туралы шешім 4. Түркі мемлекеттері ұйымы Бас хатшысының өкілеттілік мерзімін ұзарту туралы шешім."
Президент Түркі мемлекеттері ұйымының бейресми саммитіне қатысу үшін Будапешттегі Varkert Bazar павильонына барды. Мемлекет басшысын Мажарстан Премьер-министрі Виктор Орбан күтіп алды. Саммитке қатысушылар бірлескен суретке түсті.
"Қытай мен АҚШ арасындағы баждарды төмендету келісімі саудаға оң әсер етті Қытай мен АҚШ арасындағы кедендік баждарды азайту келісімі сауда белсенділігін арттырды. Қытай бизнесі бұл өзгерісті қолдап отыр. Иу қолөнершілер қауымдастығы вице-президенті Цзян Цзяньцин сұраныс өскенін айтып, қосымша жұмыс күші қажет болуы мүмкін екенін айтты. Цюаньчжоуның экспорттаушысы Линь Ваньи тасымалдау шығындарының азайғанын және 20-дан астам контейнерді қайта экспортқа шығара алатынын жеткізді. Soton Daily Needities бас директоры Ли Эрцяо америкалық клиенттермен байланыс қалпына келгенін, бірақ жеткізу тізбегін әртараптандыру маңызды екенін атап өтті. t.meatamekenbusiness_silkway"
"Ғалымдар Ормандар өрттен кейін баяу қалпына келуде Қытайлық және испаниялық ғалымдар 21 ғасырдағы ірі өрттерден кейін ормандардың бұрынғыдай тез қалпына келмейтінін анықтады. Бұл туралы Nature Ecology Evolution журналында жарияланған зерттеуде айтылды. Зерттеушілер дүние жүзіндегі 3 300-ге жуық ірі өртті талдаған. Нәтижесінде, 2010 жылдан бері құрғақ аймақтарда өрттің күші 43-ға, ал солтүстік тайгада 54-ға артқаны белгілі болды. Ең көп зардап шеккен өңірлер Солтүстік Американың батысы, Орталық Сібірдің солтүстігі және Австралияның оңтүстік-шығысы. 2010 жылдан кейін өрттен кейінгі қалпына келу деңгейі күрт төмендеген. Жеті жыл ішінде жанып кеткен ормандардың тек үштен бірі ғана қайта қалпына келе алған. Баяу қалпына келіп жатқан аумақтардың үлесі 23-дан 26-ға артқан. Ғалымдардың айтуынша, ормандардың отқа төзімділігі төмендесе, бұл биоалуандылықтың азаюына, табиғи ресурстар мен көмірқышқыл газын сіңіретін жүйелердің жойылуына әкелуі мүмкін. Мұндай салдар орман өртінің тікелей зиянынан да қауіпті. t.meatamekenbusiness_silkway"
"Президент мәдениет және өнер қызметкерлерін марапаттады Салтанатты жиында Қасым-Жомарт Тоқаев сөз сөйлеп, елімізде жаңа театрлар салынатынын жеткізді. Құрылыс бизнесмендер есебінін жүргізілуі тиіс деді. Былтырдың өзінде 45 жаңа мәдениет нысаны салынды. Бұл жұмыс болашақта да жалғасын табады. Театрлардың көпшілігі толық жаңғыртуды қажет етеді. Кейбіріне жаңа ғимарат керек. Осы жұмысқа кәсіпкерлер мен меценаттарды жұмылдырған абзал. Бұл әлемде кең таралған тәжірибе. Мұндай жобаларға инвестиция салуға дайын азаматтар аз емес. Мен бизнес өкілдерін руханиятымызды дамыту ісіне атсалысуға шақырамын, деді Мемлекет басшысы. Президент бірқатар мәдени ордаға академиялық мәртебе беруді ұсынды. Осы орайда Бикен Римова атындағы қазақ драма театрына, Алматы қаласындағы Мемлекеттік қуыршақ театрына және Ғарифолла Құрманғалиев атындағы филармонияға академиялық мәртебе беру қажет деп санаймын. Бұл қадам мәдениет мекемелерінің жұмысына тың серпін берері сөзсіз, деді Тоқаев. - t.meatamekenbusiness_qaz"
"Эвересте дрондар шерпаларға көмектесуде Биыл Эверест тауына шығатын альпинистерге көмектесу үшін жүк таситын дрондар қолданылып жатыр. Олар базалық лагерьден қауіпті Кхумбу мұздығына дейін заттар жеткізіп, дәрігер-шерпаларға жол тауып, жұмысын жеңілдетуге көмектесуде. Бұл биік тауға шығуда жаңа кезеңнің басталғанын білдіреді. Технологиялар адамның өміріне төнетін қауіп-қатерді азайтып, қоршаған ортаны қорғауға да көмектесіп жатыр. Ұшуларды ұйымдастыратын компания Қытайда жасалған DJI Fly Cart 30 дронын қолдануда. Бұл дрон өткен жылы Эверест маңында сынақтан өткен және 25 келіге дейін жүк көтере алады. t.meatamekenbusiness_silkway"
"Бұрынғы спорт вице-министрі Қожағапанов 3 жылға сотталды. Астана соты Мәдениет және спорт экс-вице-министрі Ерлан Қожағапанов пен SUCCESS K агенттігінің директоры Ләззат Көккөзоваға үкім шығарды. Қожағапанов қызметтік өкілеттіктерін асыра пайдаланды деп танылып, 3 жылға бас бостандығынан айырылды. Сондай-ақ, оған дәл осы мерзім ішінде басшылық қызмет атқаруға тыйым салынды. Сот оны мемлекеттік наградаларынан айырып, қамауда болған уақытын жалпы жаза мерзіміне қосуды шешті. Ләззат Көккөзова бюджет қаржысын иемденгені үшін кінәлі деп танылып, 5 жылға бас бостандығынан айырылды. Оған 7 жыл бойы басшылық қызметтер атқаруға тыйым салынды. Қамауда болған уақыты да жаза мерзіміне есептеледі. Тергеу нұсқасы бойынша, Қожағапанов коммерциялық ұйымның мүддесі үшін әрекет етіп, 2018 жылы Петропавлда өткен Қазақстан мен Ресейдің XV Өңіраралық ынтымақтастық форумының көрмесін өткізу үшін сол ұйыммен келісімшарт жасауға қол жеткізген. Форумды өткізуге арналған смета негізсіз екі есе ұлғайтылып, бұл бюджет қаражатының мақсатсыз жұмсалуына әкелген. Келтірілген шығын 1 млрд теңге деп бағаланған. Бұған дейін мемлекеттік айыптаушы Қожағапановқа 7 жыл, ал Көккөзоваға 8 жыл жаза сұраған еді. Алайда сот жеңілдететін мән-жайларды ескеріп, жазаны жұмсартты. Еске салайық, Қожағапанов 2024 жылы 1 наурызда қамауға алынған. Көккөзова үйқамақта болды. t.meatamekenbusiness_qaz"
"Алакөлдің суына зәру болып отырмыз Арнамызға хабарласқан көрермен осылай деп базынасын жеткізді. Жамбыл облысының тұрғыны Рәзия Алакөл суы тері ауруларына пайдалы деген соң онда баруды армандап жүрген көрінеді. Бірақ ол жаққа барып демалуды қарапайым қазақстандықтардың қалтасы көтермейді. Бағаларды тым аспандатып жіберген, жолының өзіне кететін шығын шаш етектен,-дейді."
"Түркістандағы Қожа Ахмет Ясауи кесенесінің алдында тұрып алып, бұл Қожанасырдың кесенесі деп экскурсия жүргізетін гидтер бар. Visit Turkistan Guide орталығының басшысы Жантілеу Сәдуахас осылай дейді. Сөзінше, елде сапалы ақпарат бере алатын гид, экскурсоводтардың жоқтығы біраз жылдан бері шешілмей келе жатқан мәселе. Сондықтан Үкімет барлық гид, экускурсоводтардың басын қосып оқудан өткізуі керек. Сонда тарихи нысандарымызда мұндай жалған ақпарат айтылмайды,-дейді."
"Қытайда iPhone 16 арзандады Apple Қытайда iPhone 16 нашар сатылып жатқан соң, дистрибьюторларға бағасын түсіруді тапсырды. Қазір бұл телефондар дүкендерде 1,52 мың юаньға шамамен 210280 арзан сатылып жатыр. Соңғы айларда Apple-дің Қытайдағы табысы төмендеп келеді. 2024 жылдың соңғы тоқсанында табыс 11-ға азайып, 18,5 млрд болды. Ал 2025 жылдың алғашқы тоқсанында 16 млрд-қа дейін түсті. Қаңтар мен наурыз аралығында iPhone жеткізілімі 9-ға қысқарды. Сол уақытта қытайлық Xiaomi, Huawei, OPPO және Vivo смартфондарының сатылымы керісінше өсті. t.meatamekenbusiness_silkway"
"Емшілік сертификаты - сенім белгісі ме, табыс көзі ме? Еліміздегі Еуразиялық емшілер қауымдастығында 70-ке тарта сертификатталған емші тіркелген. Қауымдастық өкілдері емдеу әдісі нақты нәтиже көрсеткен емшілерді ғана сертификаттайтынын айтады. Ал адамдарды алдап-арбаумен ақша табуды көздегендер анықталып, қауымдастықтан қуалатын көрінеді. Бүгінге дейін 8-ге жуық емшінің алаяқ екені әшкереленіпті."
"Көрермен Дәрігерден жауап ала алмаған халық интернеттен ем іздейді Халықтың медициналық мекемелерге қаралмай, емделудің балама жолын іздеуіне дәрігерлердің салғырттығы себеп болуы мүмкін. Шымкент қаласы 2 аурухананың бас дәрігері Бақытжан Позилов осылай дейді. Сөзінше, дәрігерлер алдына келген науқастарды дұрыс қабылдамай, жөнді кеңес бере алмай жататын кездер жиі болып жатады. Сондықтан азаматтар дертінің емін басқа жақтардан іздейді. Дәрігерлеріміз жұмыс толыққанды атқарса, альтернативті ем болмас еді, - дейді."
"Қытай банктерінің Ресейдегі бөлімшелері табыстылық бойынша көш бастады Ресейде қалған қытай банктері капиталдан түсетін табыс көлемі жағынан алдыңғы қатарда тұр. Оларға жоғары негізгі мөлшерлеме мен қаражатты Ресей Орталық банкіне орналастыру мүмкіндігі жақсы табыс әкеліп жатыр, деп хабарлайды РБК. Bank of China мен ICBC-дің Ресейдегі бөлімшелері елдегі ең көп пайда көріп отырған банктердің қатарында. Бұл олардың кредиттік рейтингтерінен байқалады. Банктер Орталық банктегі депозиттерінде ұстаған ақшадан тұрақты әрі жоғары табыс алып отыр. Сонымен қатар қызметкерлер санының аздығы мен салымшыларға аса көп қызмет көрсетпеуі де шығынды азайтып, үнемдеуге сеп болып отыр, деп жазады басылым. t.meatamekenbusiness_silkway"
"Сарапшы Министрліктің бастамасын қазақ тілді мектептердің санын азайтады Мемлекет жеке меншік мектептерге қаржылай қолдауын азайтса, елде тек сапалы мектептер қалады. Студиямызда қонақта болған ата-ана Ақмарал Маманқұл Оқу-ағарту министрлігінің қабылдағалы жатқан шешімі ақшаның артынан қуған сапасыз мектептерді ығыстырады деген ойда. Ал Ұлттық мектептер жобасы жетекшісі Аятжан Ахметжан бұл пікірмен мүлдем келіспейтінін жеткізді. Өйткені мемлекет қолдауына мұқтаж емес мектептер көбіне мемлекеттік тілде сабақ бермейді. Мемлекет жеке мектептерге қаржылай қолдауын азайтса, орнын жоғалтпайтын дәп осы білім ордалары. Осылайша шет мемлекеттерге адами ресурсымызды дайындап беріп жатырмыз,-дейді."
"Осы жазда кемі 50-55 мектеп жабылады. Ұлттық мектептер жобасы жетекшісі, QAZBILIM GROUP компаниясы басқарма төрағасы Аятжан Ахметжанның болжамы осындай. Мемлекет бөлуі тиіс қаржыны жыл басынан бері кешіктіріп жатқандықтан жеке мектептер бірінен соң бірі банкротқа ұшырап жатқан көрінеді. Мектеп иелері ақпан, наурыз айларындағы шығынын қарыз алып жапқан болса, сәуір айындағысын өтеуге қауқарсыз болып қалған. Салдарынан жалақы кешіктіріліп, мұғалімдер жұмыстан кеткен. Ал кадрдан айырылып жатқан мектептің болашағы бұлыңғыр екені түсінікті,-дейді маман."
"Мемлекет мектептерді қаржыландыруды шектемек. Бәрін емес. Жеке меншік білім ордаларына бөлінетін қаржыны қысқартады. Бүгінде Қазақстанда 800-ге жуық жеке мектеп бар десек, солардың 93-ы мемлекеттік қолдауға ие. Осы бағытта Республикалық бюджеттен 465 миллиард теңге бөлінген. Биылдың өзінде жекеменшік мектептерге 134 миллиард теңге қарастырылған. Бір балаға бюджеттен 695 мың теңге жұмсалады екен. Енді Оқу-ағарту министрлігі жан басына шаққандағы қаржыландыру әдістемесіне өзгеріс енгізіп, 2026 жылдан бастап жеке меншік мектептерге бөлінетін қаржыны шектемек. Нақтысы, оқу ақысы жылына 2,5 млн теңгеден асатын білім ордалары мемлекеттік қолдаудан қағылады. Бұл - шамамен еліміздегі 100-ге жуық жеке мектеп. Жылдық төлемі белгіленген шектен аспайтындарын қаржыландыру жалғасады. Ведомство Бұл әлеуметтік әділеттілік үшін қажет реформа - дейді. Екінші тарап болса, жаңа ереже білім сапасына кері әсер етеді деп қауіптенеді. Оқу ақысы қымбаттап, жекеменшік мектептер жабылып, ата-аналар балаларды мемлекеттік мектепке ауыстыруға мәжбүр боламыз дейді. Салдарынан онсыз да орын жетпей жатқанда, үшінші-төртінші ауысымды қайтаруға тура келеді."
"Мемлекет басшысы Қауіпсіздік Кеңесінің отырысын өткізді. Жиында министр Қарабаевқа сөгіс жариялады. Басқосуда көлік-логистика саласын дамыту мәселелері талқыланды Көлік министрі Марат Қарабаевтың және бірқатар орталық мемлекеттік органдар басшыларының баяндамалары тыңдалды. Мемлекет басшысы көлік саласындағы ахуалды сынға алды. Қордаланған проблемалар мен белгіленген межелердің орындалмауы жаңғырту жұмыстарын жүргізуге кедергі келтіріп отыр. Президент шекарадан жүк өткізудің қиындығын, көптеген өткізу бекеттерінің жағдайы нашар екенін, сондай-ақ ірі инфрақұрылымдық-транзиттік жобалардың өз уақытынан кешігіп жатқанын айтты. Мемлекет басшысы жүк тасымалы көлемін арттыру үшін нарықты авиаотынмен жеткілікті деңгейде қамтамасыз ету қажет деп санайды. Жиын соңында Президент министр Марат Қарабаевқа жұмыс барысында жіберген кемшіліктері үшін сөгіс жариялады. Мемлекет басшысы көлік-логистика саласындағы проблемаларды шешуге қатысты нақты шаралар қабылдауды тапсырды."
"Ресейде сиыр етінің бағасы 15 қымбаттаса, Қазақстанда 20 дейін көтеріледі. Қаржы сарапшысы Жанар Қожабаеваның болжамы осындай. Маман қазір бұл өнім бойынша импортқа тәуелділік басым болғандықтан, біз де баға өсімінен қашып құтыла алмаймыз,-деп есептейді. Ал Ауыл шаруашылығы министрлігінің өкілі Шаймерден Ахметов бұл пікірмен келіспейді. Ресейден өнім алсақ, қымбатшылық қоса келеді деген сөз емес,-дейді. Сөзінше, еліміздегі сиыр етінің қымбаттауына өзге факторлар әсер еткен."
"Қант қымбаттайды. Жазда тағы тапшылық бола ма? Қант 20-ға дейін қымбаттауы мүмкін. Ақпан, наурыз айында көтерме саудада келісі 380 теңгеден болған тәтті ұнтақ қазір 400 теңгеден саудаланып жатыр. Бұл салалық қауымдастықтың бізге берген мәліметі. Ал Ұлттық статистика бюросының есебіне сүйенсек, қант бағасы 0,07 пайызға арзандаған. Байқасаңыз ресми дерек тағы да сәйкеспейді. Бұл енді бөлек мәселе. Қазіргігі түйткіл үш жыл бұрынғы жағдай қайталанып, қант таппай қалмаймыз ба? деген сұрақ. Жауабын тілші Сымбат Серікқызы анықтауға тырысты."
"Президент Қуаныш Сұлтановқа Отан орденін cалтанатты түрде табыстады Қасым-Жомарт Тоқаев Қуаныш Сұлтановты 80 жасқа толған мерейтойымен құттықтады. Мемлекеттігіміздің тұғырын нығайту жолында еңбек еттіңіз. Министр, кейін Премьер-министрдің орынбасары болдыңыз. Қытай Халық Республикасында Төтенше және өкілетті елші болдыңыз, сондай-ақ Моңғолия, Вьетнам және Солтүстік Корея елдерімен қарым-қатынасты дамыту үшін табанды жұмыс істедіңіз. Сіз елімізде парламентаризм институтын дамытуға мол үлес қостыңыз. Жоғары Кеңесте депутат, Төрағаның орынбасары болдыңыз. Одан кейін үш рет Сенаттың, екі рет Мәжілістің депутаты ретінде заң шығару ісінің бел ортасында жүрдіңіз. Өзекті мәселелерді қозғадыңыз. Қазір де қоғамдық жұмыстан қол үзген жоқсыз, деді Президент. Қуаныш Сұлтанов елдің игілігі үшін жасаған еңбегін елеп, ең жоғары мемлекеттік награданың бірі Отан орденіне лайық көргені үшін Президентке алғыс айтты."
"Тұрғын үйлерді сақтандыру қазіргідей ерікті емес, міндетті болады. Заң жобасына енгізілген өзгерістер Ашық нормативтік құқықтық актілер порталында бір ай талқыланып, бүгін алынды. Жаңа жүйе арқылы жарна көлеміне байланысты 500 мыңнан 10 миллион теңгеге дейін өтемақы қарастырылады. Ал бұл қаржыны алу үшін әрине, тұрғындар төлем жасауға міндеттеледі. Алдын ала есептеулерге сәйкес, мұндай сақтандырудың жылдық құны 1 000 теңгеден 20 000 теңгеге дейін болады. 1 000 теңге жарна төлеген жағдайда 500 мың теңге, ал 20 000 теңге жарна үшін 10 миллион теңге төленеді. Осылайша қираған тұрғын үйді жөндеуге және жаңа баспана сатып алуға қаржы қазіргідей қазынадан емес, халықтың өз қалтасынан өтеледі. Жиналған ақшаны басқаратын арнайы Мемлекеттік сақтандыру ұйымы құрылады."
"Ұлттық банк Жеңістің 80 жылдығына арналған естелік банкнота мен коллекциялық монеталарды айналымға шығарды. 1000 теңгелік банкнотта Отанды қорғау жолында қаза болған қаһармандарға тағзым ретінде салынған 28 гвардияшы-панфиловшы жауынгерге арналған даңқ мемориалы және архивтік фотосуреттермен қоса Қазақстан картасы бейнеленген. Бұл банкноттың бірегейлігі микрооптикалық қорғаныс жолағында үш өлшемді көлем беретін қозғалыс эффектісі байқалады мәңгілік алау мен ұшып бара жатқан құстар. Құстардың бейнесі жақсылық, үміт және бейбітшілік нышаны. ҰЛЫ ЖЕҢІС. 80 ЖЫЛ атты 1000 және 200 теңгелік коллекциялық монеталар Ұлы оқиғалар мен тұлғалар сериясында шығарылып, Отан қорғаушыларға құрмет білдіру және Ұлы Жеңістің маңыздылығын мәңгілік есте сақтауға арналған. Монеталарда ерлікпен қаза тапқан қаһармандардың еске алуға арналған мәңгілік алау бейнеленген. 80 санының айналасындағы өрнек Жеңіс лентасы іспеттес және Қазақстан Республикасының Мемлекеттік Туының элементтері стилінде жасалған."
"Қасым-Жомарт Тоқаев Отан Ана монументіне гүл шоғын қойды Мемлекет басшысы Ұлы Жеңістің 80 жылдығына орай елордадағы Отан Ана монументіне гүл шоғын қойып, қазақстандық майдангерлердің рухына тағзым етті. Президенттік оркестр Мемлекеттік әнұранды орындап, Құрмет қарауылының ротасы іс-шараға қатысушылар алдынан сап түзеп өтті."
"TikTok Еуропада 530 млн еуро айыппұл төлеуге міндеттелді Еуропалық Одақтың жетекші бақылаушысы Ирландияның деректерді қорғау комиссиясы TikTok-тың иесі болып саналатын Қытайдың ByteDance компаниясына 530 миллион еуро айыппұл салды. Компания ЕО заңнамасын бұзып, еуропалық TikTok қолданушыларының деректерін Қытайдағы серверлерде сақтаған. Бұл деректерге Қытай билігінің қол жеткізу мүмкіндігі болған. Еуропа заңдары деректерді өңдеу мен сақтауды ЕО аумағында жүргізуді талап етеді. TikTok алты ай ішінде өз жұмысын осы талаптарға сәйкестендіруге міндеттелді. ByteDance бұл шешіммен келіспейтінін айтып, сотқа жүгінетінін мәлімдеді. Компанияның мәліметінше, ЕО қолданушыларының деректері Еуропа мен АҚШ-тағы арнайы деректер орталықтарында сақталады. Қытай билігі ешқашан бұл деректерге қол жеткізуге сұрау салмаған және компания оларды бермеген. TikTok-тың Еуропадағы қолданушылар саны шамамен 175 миллион адам. t.meatamekenbusiness_silkway"
"АҚШ-тың аяқкиім өндірушілері Трамптан баж салығын алып тастауды сұрап отыр АҚШ-тағы аяқкиім сатушылар мен жеткізушілер қауымдастығы Ақ үйге хат жолдап, Трамп енгізген өзара тарифтерден босатуды сұрады. Олар бұл салықтарды аяқкиім саласына үлкен қауіп деп бағалап отыр. Хатқа Nike, Adidas, Skechers, Under Armour, Vans және Crocs сынды 76 ірі компания қол қойған. Олардың айтуынша, қарапайым халыққа арзан аяқкиім шығаратын көптеген компаниялар жоғары салықты төлей алмай отыр. Бұл шығынды тұтынушыға да жүктей алмайды. Егер тарифтер жойылмаса, компаниялар жабылып қалуы мүмкін дейді өндірушілер. t.meatamekenbusiness_silkway"
"ArtSport-қа соңғы 5 жылда 243,6 млрд теңге жұмсалды. Туризм және спорт министрлігі біздің арнаға берген ақпаратқа сүйенсек, балаларды тегін секциялармен қамтамасыз ету үшін жыл сайын қарастырылған қаржының мөлшері артып келеді. Мәселен, 2021 жылы 20 млрд тг бөлінсе, 2022-жылы 83,6 млрд теңгеге өскен. Одан кейінгі үш жылда да қаржы арттырылған. Биылғы жылға 50 млрд теңге бөлініпті. Бұл тек спорт бағыты бойынша қарастырылған қаржы. Шығармашылыққа қанша ақша бөлінгені белгісіз. Бұл сұраққа мәдениет министрлігі жауапты. Оқу-ағарту министрлігінен де қаржы бөлінеді. Яғни, қарастырылып жатқан қаржы қомақты. Алайда, нәтижесі көңіл көншітпейді. Қазына қаражатын мақсатсыз жұмсау, жалған қатысушылар, талапқа сай келмейтін жаттығу залдары мен бақылаудың жоқтығы бағдарламаға деген күмәнді күшейтті. Бұл туралы депутаттар да сан рет мәселені көтерді."
"Президент Қазақстан халқының бірлігі мерекесімен құттықтады Қасым-Жомарт Тоқаев бұл мейрамның мемлекетіміз үшін айрықша мәні бар екенін атап өтті. Құрметті отандастар! Қазақстан халқының бірлігі мерекесі құтты болсын! Кең байтақ жерімізде түрлі этнос өкілдері өзара келісімде, тату-тәтті өмір сүріп жатыр. Биыл Қазақстан халқы Ассамблеясының құрылғанына 30 жыл толды. Осы бірегей ұйым әуел бастан еліміздегі бейбітшілік пен татулықтың жаршысына айналды. Ассамблея азаматтарымыздың өзара құрметі мен ырысты ынтымағына сүйеніп, ұлтты ұйыстыруға елеулі үлес қосып келеді. Халқымыздың ауызбіршілігі мен тілеулeстігінің арқасында мемлекетіміз дамып, қолға алынған ауқымды реформалар табысты жүзеге асырыла береді. Біз жұрт болып жұмыла білсек, кез-келген сынақты еңсеріп, биік белестерді бағындырамыз. Ұлтымыздың арман-мұраты Әділетті әрі Қуатты Қазақстанды бірге құрамыз. Баршаңызға бақ-береке тілеймін! Бірлігіміз бекем, аспанымыз ашық болсын!, - деді Мемлекет басшысы."
"Астана банкі бұрынғы басшысы 10 жылға сотталды Астанадағы қылмыстық істер жөніндегі ауданаралық соты Олжас Тоқтаровты банкке агенттік қызмет көрсеткен болып көрініп, қаржы жымқыру және банкрот болуға жақын кезеңде Алматыдағы бизнес-орталықты өз бақылауындағы компанияға заңсыз аудару деректері бойынша кінәлі деп тапты. Тоқтаров сырттай 10 жылға бас бостандығынан айырылды. Сондай-ақ оның жалпы құны 14 млрд теңгеден асатын жылжымайтын мүліктері, әкімшілік және өндірістік нысандары, құрылыстары, жер телімдері, бағалы қағаздары мен криптовалюталары тәркіленетін болды, деп мәлімдеді Сыбайлас жемқорлыққа қарсы іс-қимыл агенттігінің ресми өкілі Данияр Биғайдаров. Сонымен бірге, бұл іске қатысы бар банк филиалының, бөлімдерінің және менеджмент құрамындағы бұрынғы қызметкерлері де кінәлі деп танылды. Алайда олардың барлығы тергеу мен сотта белсенді көмектескендіктен, бас бостандығынан айырылған жоқ. Қазіргі уақытта Тоқтаров халықаралық іздеуде жүр және экстрадициялануы тиіс тұлғалардың тізіміне енгізілген."
"Депутат министрден МӘМС қорында жемқорлыққа жол ашқан бұйрықты неге жоймай отырғанын сұрады Бақытжан Базарбектің айтуынша, МӘМС қоры қаржылық есеп жүргізбейді. Бұл 2020 жылы 24 желтоқсанда Денсаулық сақтау министрлігінің бұйрығымен бекіген. авт. Ол кезде министр Алексей Цой еді. Соның кесірінен жымқыру, сыбайлас, жемқорлық пен олқылықтардың бәрі орын алып отыр. Жоғары аудит палатасы осындай қорытынды жасаған. Сіздердің алдарыңызда МӘМС қорындағы жемқорлықтың көзіне айналған 2020 жылғы бұйрық. Бұл заңға қайшы, қаржы жымқыру мен жемқорлықты тудыратын құжат. Бұл бұйрықты сіз қабылдамағаныңызды білемін. Бірақ министр қызметіне келгеннен бері сіз осы бұйрықты өзгертуіңіз керек еді ғой. Оның үстіне сенатор болғанда осы бұйрықты жиі сынаған едіңіз. Айтыңызшы, бұйрықты қашан жоясыз?,- деді Базарбек. Денсаулық сақтау министрі бұйрықтың күші жойылмайтынын, тек өзгеріс енгізілетінін айтты. Біз олқылықтарды жою үшін 1 шілдеге дейін өзгеріс енгіземіз. Тиісті органдарға материалдарды жолдаймыз, - деп сендірді."
"Белгілі академик Сейіт Қасқабасов дүниеден өтті Белгілі әдебиеттанушы, фольклортанушы ғалым, Ұлттық Ғылым академиясының академигі, филология ғылымдарының докторы, Мемлекеттік сыйлықтың лауреаты Сейіт Қасқабасов өмірден өтті. Сейіт Асқарұлы Қасқабасов 1940 жылы 24 маусым күні Семей қаласында дүниеге келген. 1964 жылы Абай атындағы Қазақ педагогика институтын үздік тамамдаған. Министрлер Кабинеті жанындағы Жоғары аттестация комиссиясының төрағасы, Л.Н.Гумилев атындағы Еуразия ұлттық университеті шығыстану факультетінің деканы, Ұлттық Ғылым Академиясы Әдебиет және өнер институтының директоры қызметтерін атқарған. Танымал еңбектерінің қатарында Казахская волшебная сказка, Қазақтың халық прозасы, Колыбель искусства, Казахская несказочная проза,Абай және фольклор, Золотая жила, Жаназық, Қозы Көрпеш-Баян Сұлу. Қыз Жібек. Қазақтың ғашықтық жырлары сияқты монографиялар мен зерттеулер кітабының және 300-ден аса еңбектің, соның ішінде фольклор, әдебиет пен өнер бойынша 9 монографияның авторы."
"Apple 2026 жылдың соңына дейін iPhone құрастыруды Үндістанға көшірмек FT Apple компаниясы 2026 жылдың соңына дейін АҚШ нарығына арналған барлық iPhone смартфондарын Үндістанда құрастыруды жоспарлап отыр. Бұл жылына 60 миллионнан астам құрылғыны құрайды. Бұл туралы Financial Times басылымы дереккөздерге сілтеме жасап хабарлады. Мұндай қадамға АҚШ пен Қытай арасындағы сауда қатынастарының ушығуы себеп болған. АҚШ президенті Дональд Трамп Қытай тауарларына 145 көлемінде жаңа баж салығын енгізетінін мәлімдеді. Қазіргі уақытта электроника импорты бұл салықтан босатылғанымен, Трамп бұл жеңілдік уақытша екенін ескертті. Дереккөздердің мәліметінше, Apple алдағы бір жылдан астам уақыт ішінде Үндістандағы өндіріс көлемін екі есеге арттыруды көздеп отыр. Қазіргі кезде компания Tata Electronics және Foxconn секілді үнді мердігерлерімен тығыз жұмыс істеп келеді. t.meatamekenbusiness_silkway"
"Тоқаев Ердоғанға Ыстанбұл маңында болған жер сілкінісіне байланысты қолдау білдірді Президент Мәрмар теңізі мен Ыстанбұл шаһары аумағында орын алған жер сілкінісіне байланысты алаңдаушылық білдіріп, қолдау сөзін жолдады. Сан ғасырлық достық пен бауырластығымызға және елдеріміз арасындағы стратегиялық әріптестікке сүйене отырып, біз түрік халқына әрдайым қолдау көрсетіп, барынша көмек беруге дайын екенімізді растаймыз, делінген Президенттің жеделхатында."
"Қытай АҚШ баж салығы салдарынан зардап шеккен экспорттаушыларды қолдамақ АҚШ-тың Қытайдан әкелінетін тауарларға баж салығын енгізуіне байланысты, Қытай билігі экспортқа бағытталған компанияларды ішкі нарыққа бейімдеуге көмектесетін шаралар қабылдауда. Сауда министрлігі семинарлар өткізіп, бизнеске жаңа мүмкіндіктер ұсынып жатыр. Freshippo сауда желісі сыртқы сауда кәсіпорындарына арналған тәулік бойы жұмыс істейтін жасыл дәліз ашты. Wushang Group ішкі нарықты игеру үшін экспорттаушыларға өз платформасын ұсынып отыр. 2024 жылы Қытай мен АҚШ арасындағы сауда көлемі 688 млрд долларды құраса, Қытай экспорты 524 млрд долларға жеткен. Экспорттың басым бөлігі электроқұрылғылар, машиналар, жиһаз бен ойыншықтардан құралған. t.meatamekenbusiness_silkway"
"Трамп АҚШ Қытайға қатысты тарифтерді төмендетеді АҚШ президенті Дональд Трамп Қытаймен сауда келісімі жасалса, Қытайдан әкелінетін тауарларға салынатын тарифтердің айтарлықтай төмендейтінін мәлімдеді. Алайда, тарифтер нөлге дейін түсірілмейді деп нақтылады. Трамптың айтуынша, егер Қытай келісімге келмесе, шарттарды АҚШ өзі белгілейтін болады. Ол Бейжіңмен келіссөздерде өте сыпайы болатынын да айтты. Бұған дейін Ақ үйдің баспасөз хатшысы Кэролайн Левитт Трамп пен ҚХР Төрағасы Си Цзиньпин арасындағы байланысқа қатысты нақты ақпарат бермеген. Бірақ ол АҚШ әкімшілігі Қытаймен әлеуетті келісім бойынша жұмыс істеп жатқанын және оған негіз дайындап жатқанын жеткізді. Қазіргі кезде АҚШ Қытайдан әкелінетін тауарларға орта есеппен 145 тариф енгізсе, Қытай жауап ретінде америкалық тауарларға 125-ға дейін салық салған. t.meatamekenbusiness_silkway"
"Қазақстанға ең көп туристер қай елдерден келеді 2024 жылы Қазақстанға жұмыс бабымен немесе тұрақты тұруға келгендерді есептемегенде, туристік мақсатпен 15,3 млн шетелдік қонақ келген. Оның ішінде 10,4 млн адам елде бір күннен көп уақытқа қалып, шетелдік туристер санатына енді. Туризм және спорт министрлігі келтірген ресми статистикаға сәйкес, шетелдік меймандардың елімізде орташа болу мерзімі 4 күн. ТМД елдерін есепке алмағанда, Қазақстанға ең көп турист келген елдердің тізімі келесідей Бірінші орын Қытай. 2024 жылы Қазақстанға 655 мың Қытай азаматы келген. Екінші орын Үндістан. Өткен жылы 146 мың үндістандық турист келген. Үшінші орын Түркия. Қазақстанға 130 мың түрік азаматы саяхаттаған. Төртінші орын Германия. 2024 жылы елімізге 92 мың германиялық турист келген. Бесінші орын Оңтүстік Корея. Былтыр Оңтүстік Кореядан Қазақстанға 40 мыңға жуық турист келген. t.meatamekenbusiness_silkway"
"Көрермен Ауыл халқы дала өртін өз күшімен сөндіруге мәжбүр Дала өрті шықса, ауыл, аудан әкімдіктерінің оған қарсы тұратын мүмкіндігі жоқ. Ал арнайы көмек 5-6 сағат күттіріп келеді. Сондықтан шалғайдағы жұртшылық тілсіз жаумен өз күшімен күресуге мәжбүр болады. Малдың жайылымы мен қысқы азығын қорғау үшін ауыл тұрғындары жұмылып, қолдан келгеннің бәрін жасайды. Осы ретте әрбір ауыл әкімдігін бір өрт сөндіру құрылғысымен қамтамасыз ету аса маңызды деп санаймыз. Мұндай құралдардың болуы өрттің алдын алуды және оны дер кезінде сөндіруді әлдеқайда жеңілдетер еді. Арнамыздың Телеграм парақшасына көрермен осында пікір қалдырыпты. Ал Төтенше жағдайлар министрлігі Өртке қарсы комитетінің бас маманы Елдос Зияда жағдайды реттеу үшін қандай шаралар қолға алынып жатқанын түсіндіріп берді."
"АҚШ Пандемия Ухань зертханасынан тараған Ақ үй өз сайтында коронавирус пандемиясы Ухань қаласындағы зертханадан тарады деген нұсқаны нағыз шығу тегі деп атады. Бұл бетте сол пікірді дәлелдеуге тырысқан аргументтер берілген. Мұндай тұжырым бұған дейін 2024 жылы АҚШ Конгресіндегі республикалық партия өкілдері дайындаған баяндамада да айтылған. Олар вирустың табиғатта кездеспейтін белгілері бар деп мәлімдеген. Алайда демократтар бұл пікірмен келіспей, өздерінің жеке баяндамасын жариялаған. 2025 жылдың қаңтарында АҚШ-тың Орталық барлау басқармасы да осы зертханадан тарады деген нұсқаны қолдаған, бірақ нақты дәлел ұсынбаған. Қытай тарапы бұл айыптауларды бірнеше рет теріске шығарып, пандемия тақырыбын саяси құралға айналдырмауға шақырып келеді. t.meatamekenbusiness_silkway"
"Бейжіңде роботтар алғаш рет жартылай марафон жүгірді 19 сәуірде Бейжіңде әлемде тұңғыш рет адамға ұқсас роботтар арасында жартылай марафон өтті. Оған Қытайдың түрлі өңірлерінен келген 20 команда қатысты. Қатысушылар қатарында университеттер, зерттеу орталықтары мен технологиялық компаниялар болды. Жеңімпаз Tiangong Ultra атты робот. Ол 21 шақырымды 2 сағат 40 минутта жүгіріп өтті. Роботты Бейжіңдегі гуманоидты роботтар жасау орталығы құрастырған. Роботтар жарыс кезінде асфальт, тас жол, шөп және еңісі бар жерлерден өтті. Мұндай жолдарда жүгіру үшін тепе-теңдік пен қимылды нақты басқару қажет болды. Жарыс ережесіне сәйкес, роботтарға жарыс кезінде батарея ауыстыруға және жөндеу жасауға рұқсат берілді, бірақ оған кеткен уақыт жалпы нәтижеге қосылды. Айта кетейік, былтыр Қытай спортшысы Хэ Цзе жартылай марафонда 1 сағат 3 минутта жеңіске жеткен, бірақ кейін ол нәтиже күшін жойды себебі оған басқа спортшылар көмектескен. t.meatamekenbusiness_silkway"
"Президент Маңғыстау өңірінде білім сапасы төмен екенін айтты. Білім сапасына қатысты түйткілдер бар. Былтыр мектептегі білім деңгейін бағалау үшін облыста арнайы тест өткізілді. Оған қатысқан балалардың 37-ның білімі төмен екені анықталды. Былтырғы Ұлттық бірыңғай тестілеудің нәтижелері де мәз емес. 1500-ге жуық бала, яғни, 20 оқуға түсуге қажетті ең төменгі балдың өзін жинай алмаған. Бұл еліміздегі ең нашар көрсеткіштің бірі. Ауыл және қала мектептерінің арасындағы білім сапасының алшақтығы өзекті мәселенің бірі. Тіпті Ақтау мен Жаңаөзендегі мектептердің білім деңгейінде айырмашылық бар, - деді. Сондай-ақ Қасым-Жомарт Тоқаев мектептегі орын тапшылығы азаймақ түгелі, көбейіп бара жатқанын жеткізді. Қазір 14 мыңға жуық орын жетіспейді. Үш ауысымды және апатты мектептер мәселесі әлі күнге дейін шешімін тапқан жоқ. Самұрық-Қазына қоры облыс әкімдігімен бірлесіп, жайлы мектептердің құрылысын тездетуі қажет. Бұған қоса сапалы стандартты мектеп салу жұмысын жалғастыру керек, - деді."
"Қытай Ресей газын Қазақстан арқылы тасымалдауды тым қымбат деп санайды Бұл туралы Қытайдың Ресейдегі елшісі Чжан Ханьхуэй Еуразиялық мұнай-газ форумының кулуарында журналистерге мәлімдеді. Ресейден Қазақстан арқылы газ жеткізу мүмкін емес, өйткені ол бағытта тек бір ғана газ құбыры бар, ол қазірдің өзінде толық жүктелген. Егер осы маршрутпен ресейлік газды жеткізсек, жаңа құбыр салуға тура келеді, бұл өте қымбат. Ресейлік тарап мәселені зерттеп жатыр, бірақ бұл шын мәнінде мүмкін емес, деді елші. Оның пікірінше, екі ел үшін бағасы бойынша келісу оңай болатын Сібір күші 2 жобасына назар аударған жөн. Чжан Ханьхуэйдің айтуынша, жоба бойынша келісімге қол жеткізілген. Қазір газ құбыры Моңғолия аумағымен өте ме, әлде Ресей шекарасында қала ма осы мәселе қаралуда. 2024 жылдың соңында Ресей вице-премьері Александр Новак Ресейден Қытайға Қазақстан арқылы газ құбырын салу жобасы әзірленіп жатқанын хабарлаған болатын. Оның қуаты жылына 45 млрд текше метрді құрайды, оның 10 млрд текше метрі Қазақстанның газдандырылуына жұмсалады. Ал Сібір күші 2 газ құбыры Ямал мен Батыс Сібір аумағынан Қытайға тартылуы тиіс. Жобаның жоспарлы қуаты жылына 50 млрд текше метр. t.meatamekenbusiness_silkway"
"Жаз құрғақ болады деп күтілуде Қазгидрометтің болжамынша, жаз құрғақ, шөпті болады, сол арқылы өрттің қаупі жоғары. Бұл туралы Үкімет отырысында Төтенше жағдайлар вице-министрі Кеген Тұрсынбаев айтты. Әкімдіктерге өрттің қауіпті кезеңіне дайындықтың жеткіліксіздігі туралы 700-ден астам ескерту берілді. Жамбыл, Қостанай, Түркістан, Ақтөбе, Қарағанды, Абай, Жетісу және Ұлытау облыстарындағы елдімекендердің айналасынан минералды белдеу жасау жұмыстары басталмаған. Далалы жерлерде, орманда өрт шығатын болса, бұл ауылдарға тікелей қауіп төнеді. Батыс Қазақстан, Қостанай, Қарағанды, Ұлытау облыстарында елдімекендердің аумағын қураған шөптер мен қоқыстардан тазарту жұмыстары әлі күнге дейін жүргізілмеген. Одан бөлек, Ақтөбе, Павлодар, Қызылорда, Атырау, Батыс Қазақстан, Қостанай, Түркістан, Солтүстік Қазақстан және Жамбыл облыстарының орман мекемелері өрт қаупі жоғары кезеңге дайын емес. Өңір әкімдеріне маусымға дайындықты күшейтуді тапсырамын, деді Бектенов."
"АҚШ Қытай компанияларын өз биржаларынан шығаруы мүмкін АҚШ билігі Қытай компанияларын америкалық қор биржаларынан алып тастау делистинг мүмкіндігін қарастырып жатыр. Бұл туралы FoxBusiness арнасы дереккөздерге сілтеме жасап хабарлады. Мұндай шешім Қытаймен сауда соғысы аясында және республикашыл конгрессмендердің қысымының артуына байланысты көтеріліп отыр. Бұл мәселемен алдағы уақытта АҚШ-тың Қор нарығы және биржалар жөніндегі жаңа басшысы Пол Аткинс айналысуы мүмкін. АҚШ заңына сәйкес, егер Қытай компаниялары қаржылық есептерін ашық көрсетуден немесе үкіметпен байланысын жария етуден бас тартса, оларды биржадан шығарып тастауға болады. Бүгінде америкалық биржаларда 300-ден астам Қытай компаниясының акциялары саудаланып жатыр. Заң шығарушылар әсіресе Қытай үкіметіне компанияларды бақылауға мүмкіндік беретін алтын акциялар жүйесіне алаңдап отыр. t.meatamekenbusiness_silkway"
"Қытай АҚШ-тан импортталатын тауарларға тарифтерді 84 пайызға дейін көтерді Қытай 10 сәуірден бастап АҚШ-тан келетін барлық тауарларға қосымша тарифті 34 пайыздан 84 пайызға дейін көтеретінін мәлімдеді. Бұл шешім Қытайдың мемлекеттік телеарнасында хабарланды. Қосымша тарифтер тек АҚШ-тан келетін тауарларға қатысты қолданылады және Бейжің уақыты бойынша 1201-ден бастап күшіне енеді. Өткен аптада АҚШ президенті Дональд Трамп басқа елдерден келетін тауарларға тарифтерді көтеру туралы жарлыққа қол қойды. Бұл тарифтер ең аз дегенде 10 пайыз болатынын айтты, бірақ көптеген елдер үшін бұл көрсеткіш жоғары болады. Қытайға қатысты тарифтер бұрын 54 пайызды құраған. Мұнан соң Қытай үкіметі жауап ретінде АҚШ-тан келетін тауарларға 34 пайыздық қосымша тариф салғанын жариялаған болатын. АҚШ президенті болса, егер Қытай бұл шешімінен бас тартпаса, өз тарапынан 50 пайыздық қосымша тариф енгізетінін ескерткен. Жақында Ақ үйдің баспасөз хатшысы Каролин Левитт АҚШ Қытайға қарсы тарифтерді 104 пайызға дейін көтергенін хабарлады. Осы орайда Америкадағы Қытай елшілігі АҚШ-тың тарифтеріне жауап ретінде Бейжің қарсы шараларын қабылдайтынын және елдер арасындағы келіссөздер тек тең құқықты әрі өзара құрметке негізделуі керек екенін атап өтті. t.meatamekenbusiness_silkway"
"Қорғас арқылы өтетін жолаушылар саны 30 артты Биылғы жылдың бірінші тоқсанында Қытай мен Қазақстан шекарасындағы Қорғас бекеті арқылы 280 мың адам өткен. Бұл өткен жылдың дәл осы кезеңімен салыстырғанда 30-ға артық. Қорғас бекетінде визасыз режим енгізілгеннен кейін күніне шамамен 2000 турист өтеді, ал ең жоғары көрсеткіш 3900 адамға жеткен. Жолаушылар санының артуымен байланысты, шекара тиімді жұмыс істеу үшін арнайы шаралар қабылданды. t.meatamekenbusiness_silkway"
"Трамптың жаңа салықтарына байланысты америкалықтар қытай тауарларын жаппай сатып алып жатыр АҚШ президенті Дональд Трамп Қытайға жауапты баж салығын енгізетінін мәлімдегеннен кейін, америкалықтар тауар бағасы қымбаттап кетпей тұрғанда қытай өнімдерін жаппай сатып ала бастады. Бұл туралы The Wall Street Journal хабарлады. Ресми түрде салық күшіне енбей жатып, елдің түкпір-түкпірінде студенттер де, кәсіпкерлер де электроника, киім және тіпті сыра сияқты өнімдерді алдын ала сатып алып жатыр. Мысалы, Нью-Йорк тұрғыны қытайлық Hisense теледидарын сатып алу үшін бірнеше дүкенді аралап, жалпы 3 мың долларын техника мен тұрмыстық заттарға жұмсаған. Кәсіпкер Марк Кьюбан халықты сабыннан бастап тіс пастасына дейін қоры болатындай етіп тауар сатып алуға шақырды. Оның айтуынша, тіпті америкалық брендтердің өзі қымбаттап кетуі мүмкін. Экономистердің болжамынша, бұл жаңа баж салықтары азық-түлік, киім, көлік және электроника бағасының өсуіне әсер етуі мүмкін. t.meatamekenbusiness_silkway"
"Қытайда ағза донорларының саны 7 миллионнан асты Қытайда ресми тіркелген ағза донорларының саны 7,05 миллионнан асты. Елде бүгінге дейін 58 мыңнан астам адам қайтыс болғаннан кейін ағзаларын донор ретінде тапсырған. Сонымен қатар, 63 мыңнан астам адам өз денесін медициналық мақсатта пайдалануға қалдырған. Дәрігерлер 110 мыңнан астам адамның көз трансплантациясын жасаған. Бұл трансплантациялар 170 мыңнан астам адамның өмірін сақтап, 100 мыңға жуық адамға қайта көру мүмкіндігін сыйлады. Қытайдың түрлі қалаларында донорлардың құрметіне 280-ден астам мемориалдық кешен орнатылған. Донорлықты насихаттау мақсатында жыл сайын, ата-бабаларды еске алу күні қарсаңында арнайы іс-шаралар ұйымдастырылады. t.meatamekenbusiness_silkway"
"АҚШ-та TikTok-тың сатылуы талқыланады 2 сәуірде АҚШ президенті Дональд Трамп TikTok-тың америкалық бөлімшесін сату туралы соңғы ұсынысты қарастырады. Егер мәміле жасалмаса, 170 миллион қолданушысы бар қосымша АҚШ-та бұғатталуы мүмкін. Кездесуге вице-президент Джей Ди Вэнс, сауда министрі Говард Латник, ұлттық қауіпсіздік жөніндегі кеңесші Майк Уолтц және Ұлттық барлау қызметінің директоры Тулси Габбард қатысады. Келісімге сәйкес, ByteDance-тің америкалық емес инвесторлары өз үлестерін арттырып, TikTok-тың АҚШ-тағы бөлімшесін сатып алмақ. Қызығушылық танытқан компаниялар қатарында Blackstone, Susquehanna International Group, General Atlantic және Andreessen Horowitz бар. ByteDance бұл ақпаратқа түсініктеме берген жоқ. Бұған дейін Трамп мәміле 5 сәуірге дейін аяқталуы керек екенін айтқан. Ол TikTok-тың сатылуы жағдайында Қытайға салынған тарифтерді төмендетуге дайын екенін де мәлімдеді. Вашингтон TikTok-ты ұлттық қауіпсіздікке қауіп төндіреді деп санайды және оның америкалық инвесторлардың қолына өтуін талап етіп отыр. t.meatamekenbusiness_silkway"
"TikTok-тың негізін қалаушы Қытайдағы ең бай адам атанды ByteDance компаниясының негізін қалаушы Чжан Имин Қытайдағы ең бай адам атанды. Bloomberg мәліметінше, оның байлығы 57,5 млрд-қа жеткен. Екінші орында Tencent компаниясының басшысы Ма Хуатэн 56,6 млрд, ал үшінші орынға Nongfu Spring компаниясының иесі Чжун Шаньшань 54,1 млрд түсті. Бұған дейін Чжун тізімді бастап тұрған, бірақ оның байлығы азайған. Чжан Иминнің дәулеті TikTok-тың АҚШ-тағы бөлімшесін сату туралы жаңалықтардан кейін артты. Қытайдың ең бай адамдары әлемдік миллиардерлер рейтингінде 24-26 орындарды иеленді. Ал әлемдегі ең бай адам 336 млрд байлығымен Илон Маск. t.meatamekenbusiness_silkway"
"Қазақстан мен Қытай арасында жаңа келісім күшіне енді 10 наурыздан бастап Қазақстан мен Қытай арасындағы халықаралық автомобиль тасымалдары туралы жаңа келісім күшіне енді. Бұл құжат 1992 жылғы ескі келісімді алмастырып, екі елдің ынтымақтастығын кеңейтуге бағытталған. Жаңа келісім бойынша халықаралық тасымалдар барлық аумақтарды қамтиды, сондай-ақ транзиттік тасымалдар мен үшінші елдерге жүк тасымалдау мүмкіндігі ашылды. Сонымен қатар, көлік құралдары мен азаматтардың екі елге кіріп-шығу ережелері жаңартылып, құжаттарды өзара тану, салықтық жеңілдіктер, визалық рәсімдерді жеңілдету және кедендік рәсімдер бойынша өзгерістер енгізілді. Айта кетейік, екі жыл бұрын Қазақстан мен Қытай туризм және басқа да салалардағы ынтымақтастықты дамыту мақсатында визасыз режим енгізген. 2024 жылы Қытайдан Қазақстанға жасалған халықаралық автомобиль тасымалдарының көлемі 6 миллион тоннаға жетіп, өткен жылмен салыстырғанда 88-ға артқан. t.meatamekenbusiness_silkway"
"Tesla Шанхайда шығарылған аккумуляторларды экспорттай бастады Tesla-ның Шанхайдағы зауыты Megapack аккумуляторларын алғаш рет шетелге жөнелтті. Алғашқы партия өндіріс іске қосылғаннан кейін бір ай өткен соң Австралияға жеткізілді. Megapack литий батареялары негізіндегі энергия сақтау жүйесі. Оның сыйымдылығы 3,9 мың кВтсағ. Шанхайда өндірілген аккумуляторлар Қытай мен Азия-Тынық мұхиты елдеріне сатылатын болады. Бұл Tesla-ның АҚШ-тан тыс алғашқы аккумулятор зауыты. Оның жылдық өндіріс қуаты 10 мың Megapack, яғни 40 ГВтсағ энергияға тең. t.meatamekenbusiness_silkway"
"Қазақстаннан басқа еліміз жоқ - Тоқаев Президент бүкіл әлемнің алмағайып жағдайда өмір сүріп жатқан шағында қоғамның тұрақтылығын нығайту саясатымыздың басты бағыты болып қала беретінін айтты. Биыл Конституциямызға және Қазақстан халқы Ассамблеясына 30 жыл толады. Сондай-ақ Ұлы Жеңістің 80 жылдығын атап өтеміз. Көп ұзамай қастерлі Тәуелсіздігіміздің 40 жылдық мерейлі белесіне жетеміз. Қазақстан осы уақытта озық, өркениетті, қуатты мемлекет болуы керек. Цифрландыру ісі мен жасанды интеллект, ірі инфрақұрылымдық жобалар, көлік тасымалы және энергетика, агроөнеркәсіп кешені, сондай-ақ адам капиталы осының бәрі еліміздің негізгі даму бағыттары. Қазақстан осы салалар бойынша әлемдік бәсекеге қабілетті ел болмақ. Біз Заң мен тәртіп қағидасы берік орныққан, әділетті, қауіпсіз, таза, мәдениетті және дамыған Қазақстанды міндетті түрде бірге құрамыз! Қазақстаннан басқа еліміз жоқ. Сондықтан бәріміз бір қоғам болып мемлекетімізді нығайтайық, дамытайық, көркейтейік! деді Президент."
"Президент Бектеновті қабылдап, тасқынға қарсы шаралардың есебін алды Президентке еліміздің әлеуметтік-экономикалық дамуы және реформаларды жүзеге асыру жұмыстары жөнінде баяндалды. Премьер-министр Ұлттық құрылтайдың төртінші отырысында Мемлекет басшысы жүктеген ірі инфрақұрылымдық және энергетикалық жобаларды іске асыруға, цифрландыру мен адами капиталды дамытуға қатысты міндеттерді орындау үшін қабылданып жатқан шаралар туралы мәлімет берді. Қасым-Жомарт Тоқаев Үкімет басшысы жетекшілік ететін Республикалық штабтың су тасқынына қарсы іс-шаралар жөніндегі есебін тыңдады. Жағдай тәулік бойы бақылауға алынған. 37 мыңнан астам қызметкер мен 13 мың техника дайындалды. Кездесу соңында Мемлекет басшысы экономиканың нақты секторын қолдау, инвестиция тарту және әлеуметтік саясатты жетілдіру жұмыстарын жалғастыруды тапсырды."
"Президент Қауіпсіздік Кеңесінің отырысын өткізді Жиында Ұлттық қауіпсіздік стратегиясын жүзеге асыру үшін қабылданған Ұлттық қауіпсіздік тәуекелдерін басқару жөніндегі 2021-2025 жылдарға арналған іс-қимыл жоспарына сай былтырғы атқарылған жұмыстардың нәтижелері қарастырылды. Үкімет пен бірқатар салалық мемлекеттік органның басшылары негізгі көрсеткіштердің орындалуы туралы мәлімет берді. Кеңес отырысында әлі де пысықтауды қажет ететін, соның ішінде қоғамдық, экономикалық, экологиялық және ақпараттық қауіпсіздік бағытындағы мәселелер талқыланды. Президент Ұлттық қауіпсіздік стратегиясының іске асырылуы нақты нәтижелермен бағалануға тиіс екеніне назар аударды. Оның қоғам үшін маңызы зор. Бұл ретте барлық саланы дамыту барысында азаматтар мен мемлекеттің қауіпсіздік факторы ескерілуге тиіс. Отырыс қорытындысы бойынша мемлекеттік органдарға нақты тапсырма берілді."
"Абай облысында үдете соққан бораннан 100-ден аса көлік түннен бері жолда кептеліп тұр Түнде сағат 2300 ден бастап Алматы-Талдықорған-Өскемен тас жолының Таскескен ауылына бұрылыс пен Аягөз қаласы аралығында жүк көліктері үшін, артынша жеңіл көліктер үшін де жол жабылған. Алайда аталған учаскеде үдете соққан боран кезінде жолға шығып үлгерген 100 ден астам көлік тұрып қалған. ҚазАвтожолдың 20-ға жуық ауыр техникасы түні бойы құтқару жұмыстарын жалғастырып жатыр. Қатты боран тас жолды толық тазалауға мұрша бермей тұр. Жолда қалға үш жолаушы автобусы Аягөз қаласына жеткізілген. 77 адам, оның ішінде 3 бала жылыту пунктіне орналастырылды. Таскескен жағында 90 жүк, 40 жеңіл көлік пен 4 автобус жолдың ашылуын тосып тұр. Аягөз жақтан да жолға шығып, қатынастың қалыпына келуін 120-дан астам көлік күтуде. Көктем шықты дегенмен, қыс әлі де мінез көрсетіп тұр. Сондықтан мамандар жолға шықпас бұрын 1403 байланыс орталығына хабарласып, тәулік бойы жолдың ашықтығы жайлы ақпарат алуға кеңес береді."
"Президент ерекше балаларға қолдау болатын заң қабылдап, барлық өңірде орталық ашуды тапсырды Әрбір облыс орталығында ерекше қажеттілігі бар, соның ішінде аутизмге шалдыққан балаларды оңалту және дамыту орталықтарын құру керек. Өкінішке қарай, дүние жүзінде осындай диагнозы бар балалардың саны жылдам өсіп барады. Мұндай жағдай Қазақстанда да бар. Демеушілердің және Қазақстан халқына қорының көмегімен осы маңызды жұмыста белгілі бір ілгерілеу бар. Үкімет пен әкімдер бұл шаруаны жандандыруы қажет. Қазақстанда ерекше қажеттілігі бар әрбір баланың толыққанды білім алуға мүмкіндігі болуы керек. Бұл өте маңызды мәселе. Сондықтан жыл соңына дейін осындай балаларға жан-жақты қолдау көрсету ісін реттейтін жаңа заң әзірлеу керек, - деді."
"Астанадан Арқалық, Торғай және Ырғыз арқылы Транскаспий халықаралық көлік дәлізіне тура шығатын автокөлік жол құрылысы басталмақ Осы тұста тағы бір маңызды инфрақұрылымдық жоба қолға алынатыны туралы жариялағым келеді. Мен Үкіметке Астанадан Арқалық, Торғай және Ырғыз арқылы Транскаспий халықаралық көлік дәлізіне тура шығатын автокөлік жолының құрылысын бастауды тапсырдым. Жаңа күре жол орталық және батыс аймақтардың арасын 560 шақырымға қысқартады. Бұл тұтас Торғай өңірінің дамуына тың серпін беретін ауқымды жоба. Бұдан бөлек Арқалықтағы әуежайды қалпына келтіріп, жаңа аэровокзал салған жөн. Бұл жоба ішкі көлік қатынастарын едәуір жақсартады. Сондай-ақ орталық аймақтағы ауыл шаруашылығы жерлерін игеруге және мал шаруашылығын дамытуға тың серпін береді, - деді."
"Президент түрмеде отырған әйелдерге жеңілдік беретін заңды қолға алуды тапсырды Бұл мәселе кәмілет жасқа толмаған баласы бар әйелдерге қатысты. Тағы бір маңызды мәселе. Маған белгілі адвокат Айман Омарова хат жолдады. Ол өз хатында күрделі тақырыпты қозғап, әйелдер колониясындағы ахуалға тоқталды. Әсіресе, жүкті әйелдер мен кішкентай балалары бар әйелдердің жағдайына баса назар аударды. Еліміздегі қылмыстық-атқару жүйесінің мақсаты сотталған азаматтарды жазалау емес, түзету болуы керек деген пікірмен келісемін. Ер адам немесе әйел болсын, бас бостандығынан айырылғандардың бәрі заң алдында бірдей екені түсінікті. Дегенмен адамгершілік құндылықтарды басшылыққа алып, Заң мен тәртіп қағидатын сақтай отырып, кәмелетке толмаған баласы бар әйелдерге қатысты кейбір заңдық ұстанымдарды қайта қарауға болады деп ойлаймын. Құқық қорғау органдары мен депутаттар осы мәселені байыпты әрі жан-жақты зерттеп, шешім қабылдау үшін ұсыныстар енгізуі керек, - деді Президент."
"Президент органдарға жалған коучтар мен психологтарды назарға алуды тапсырды Соңғы кезде ел ішінде түрлі алаяқтық әрекеттер жиілеп барады. Теріс пиғылды адамдар қайырымдылыққа деп ақша жинап, оны жеке басының пайдасына жаратады. Сондай-ақ көп адам интернет-алаяқтардан зардап шегуде. Бұдан бөлек, қазір жұртқа ақыл айтып ақша табатын жалған психологтар мен коучтар көбейіп кетті. Оларға сеніп, алданып қалғандар көп. Маған бұл туралы көптеген шағым түсіп жатыр. Бұл мәселені Құрылтай мүшесі Айгүл Орынбек дұрыс көтеріп отыр. Жауапты органдар бұл мәселені де назарға алуға тиіс, - деді."
"Елдегі қарт курьер жұрттың көмегінен бас тартып отыр Біз біргеміз қорынан кейін жұрттың қайырымдылық жасаудан да сескеніп қалғаны бар. Мұқтаж болып тұрса да, жұрттың жылуынан бас тартып жатқандар да аз емес. Солардың бірі - 77 жастағы алматылық курьер қария. Әлеуметтік желі арқылы танымал болған ақсақал казнетте қызу талқыланып жатыр. Тіпті зейнет жасындағы азаматқа жылу жинап, қол ұшын созайық деген бастама да көтеріле бастапты. 77 жастағы жаяу жеткізушінің өзі бұған не дейді? Қарт курьермен тілшіміз тілдесті"
"Фин тарапының бастамасымен Қасым-Жомарт Тоқаев пен Финляндия Президенті Александр Стубб телефон арқылы сөйлесті Мемлекеттер басшылары екіжақты ынтымақтастықтың қазіргі жай-күйі мен даму перспективасын талқылап, сауда-экономикалық және мәдени-гуманитарлық байланыстарды одан әрі нығайтуға қос тараптың да бейіл екенін растады. Екі ел арасындағы қарым-қатынасқа тың серпін беру үшін Финляндия Президенті биыл қазан айында Қазақстанға сапармен келуге дайын екенін жеткізді. Тараптар орнықты дамуды қамтамасыз ету, жаһандық бейбітшілік пен қауіпсіздікті ілгерілету мақсатында көпжақты ұйымдар аясындағы күш-жігерді үйлестірудің маңызын атап өтті."
"Утильалымнан пайда тауып отыр. Бірақ оның қандай мақсатта жұмсалып жатқаны туралы ақпарат жоқ. Мәулен Ашимбаев Жасыл дамуды тексеру керек деді. Отандық ғалымдар ойлап тапқан онкологияға қарсы дәрінің клиникалық сынамасы жақсы нәтиже көрсетіп жатыр. Қолданысқа қашан беріледі? Жамбыл облысында 100-ге жуық жұрт жұпыны үйден қажыдық деп жыларман. Сөзінше әкімдік жөндеуді бастап, жарты жолдан қалдырған. Жертөлесін су, құбырын тот басқан. Қараусыз үйге жайқасқан жұрт жайын кім ойламақ? Әкімдік уәдесі қандай? Маңғыстаудың Мұнайлы ауданы Атамекен ауылында батпаққа батып жұрттың үйден шығуы мұң болды. Олардың ауласы мен үйлерінің ішін су алып кеткен. Толығырақ сағат 19.00-де Басты жаңалықтардан көре аласыздар."
"Президент Абай облысының әкімі Берік Уәлиді қабылдады Облыс әкімінің баяндамасынан жергілікті бюджеттің шығыс пен кірісіне талдау жүргізілген. Үнемделген қаражат өзекті мәселелерді шешуге жұмсалады 2028 жылға дейін жалпы құны 2,2 трлн теңге болатын және 8 мыңнан астам жұмыс орнын ашуға мүмкіндік беретін 24 инвестициялық жобаның тізімі жасақталған Жайлы мектеп ұлттық жобасы аясында 5 нысанның және оқушылар сарайының құрылысы қолға алынған аспалы көпірді реконструкциялаудың жобалық-сметалық құжаттамасы әзірленіп, Ертіс өзені арқылы өтетін тағы бір көпір салынып жатыр Семей қаласында айналма жол салу мәселесі пысықталуда. Мемлекет басшысы облыс әкіміне Үкіметпен бірге өңірді қарқынды дамыту жолдарын қарастырып, өзекті мәселелерді кезең-кезеңімен шешуді тапсырды. Қасым-Жомарт Тоқаев өңдеу өнеркәсібін өркендету, жаңадан тұрақты жұмыс орындарын ашу, облыс орталығын абаттандыру және инфрақұрылымды дамыту бағытында шаралар қабылдау қажет екеніне тоқталды."
"Декреттік төлемдерді есептеу жүйесі өзгереді. Енді белгіленген мөлшерден артық төлем берілмейді Қазақстанда декреттік төлемдерге қатысты Салық кодексіне өзгерістер енгізілмек. Мемлекеттік әлеуметтік сақтандыру қорының өкілі Гүлбағила Болатбекованың айтуынша, енді декреттік төлемдерді есептеу жүйесі өзгеріп, жоғары табыс табатын әйелдер бұрынғыдай көп төлем ала алмайды. Бұрынғы жүйе қалай жұмыс істеді? Еңбек ететін әйелдер жеке кәсіпкер ретінде тіркеліп, 12 ай бойы жоғары кіріс көрсетіп, көп салық төлегендей көріну арқылы декреттік төлемдерді көбейтетін. Осылайша, ай сайын миллиондап табыс көрсеткен кейбір әйелдер декретке шыққанда 2,5 миллион теңгеге дейін жәрдемақы алатын. Енді не өзгереді? - Декреттік төлемнің ең жоғары мөлшері белгіленеді 238 мың теңге - Қанша жерден көп табыс тапса да, декреттік төлем осы шектен аспайды - Бірнеше жерде жұмыс істейтіндер үшін де төлемдер біріктірілмейді - Жүктілікке қатысты төлемдерге де шектеулер қойылады."
"АҚШ қытайлық кемелерден төлем алуды жоспарлап отыр АҚШ Қытайда жасалған немесе ҚХР-ға тиесілі кемелерден елдің порттарына кіргені үшін төлем алмақ, деп хабарлайды Reuters. Бұл шешім АҚШ-тың кеме жасау саласын дамыту және Қытайдың теңіз тасымалындағы ықпалын азайту мақсатында қабылдануда. Вашингтон өз одақтастарын да осындай шаралар енгізуге шақырып отыр, ал қарсылық танытқандарға санкциялар қолданылуы мүмкін. Сонымен қатар, АҚШ Қытайдан әкелінетін жүк тиеу-түсіру жабдықтарына баж салығын енгізеді. Бұған дейін Reuters кейбір кемелердің Гонконг тіркеуінен шығып, Сингапур мен Маршалл аралдарына ауысып жатқанын хабарлаған. 2023-2024 жылдары Гонконг юрисдикциясынан 74 кеме шығарылған, олардың басым бөлігі көмір, темір рудасы және астық тасымалдайтын құрғақ жүк кемелері болған. t.meatamekenbusiness_silkway"
"Тоқаев Путинмен телефон арқылы сөйлесті Мемлекеттер басшылары Қазақстан мен Ресей арасындағы қарым-қатынас достық, тату көршілік және одақтастық рухында қарқынды дамып келе жатқанын атап өтті. Президенттер сауда-экономикалық ықпалдастық мәселелерін талқылады, соның ішінде бұған дейін жоғары деңгейде қол жеткізілген уағдаластықтардың табысты жүзеге асырылып жатқанын мәлімдеді."
"АҚШ Қазақстан ураны үшін Қытай мен Ресеймен бәсекеге түспек Америкалық сарапшылар Вашингтонға Қазақстанның уран секторына инвестиция салуды ұсынды. Бұл АҚШ-тың шикізат көздерін кеңейтіп, Қытай мен Ресейдің ықпалын азайтуға бағытталған қадам, деп хабарлайды Inbusiness журналисі Данияр Серіков. t.meatamekenbusiness_silkway"
"Қытайлық өндірушілер АҚШ тарифтерінен қашып, Оңтүстік-Шығыс Азияға көшіп жатыр 2024 жылы Таиландтағы Amata индустриалды парктерінде 90-ға жуық жаңа фабрика ашылды, олардың 75-ы Қытай кәсіпорындары. Алдағы жылдары бұл сан 400-ден 2000-ға дейін өсуі мүмкін. Қытай компаниялары өндірістерін Таиланд, Вьетнам және Индонезияға ауыстырып, АҚШ тарифтерінен айналып өтуді көздеуде. Бұл елдер оларды ірі нарықтарымен, тұрақты сауда байланыстарымен және Бір белдеу, бір жол бастамасына қатысуымен тартады. Алайда, қытайлық өндірушілер үшін қауіп әлі де бар. Бұған дейін АҚШ Камбодже, Малайзия, Таиланд және Вьетнамда өндірілген кейбір тауарларға қосымша баж салығын енгізген. Сондай-ақ Вашингтон шетелде тіркелген қытайлық компанияларға жаңа шектеулер қоюы мүмкін. t.meatamekenbusiness_silkway"
"Зейнетақы қоры шығынға ұшырап жатыр. Қаңтар айында ғана 284 млрд теңге жоғалтты. Мұны БЖЗҚ ресми сайтындағы есептен көруге болады. Жауаптылар Бұл қаржы нарығындағы тұрақсыздыққа байланысты дейді. Ал экономистер қордың қаржыны басқару, инвестицияны еселеу саясаты дұрыс емес екенін айтып, жинақталған салымдарды алуға шектеу қоюды ұсынды. Себебі 2021 жылдан бері қордан 4,4 трлн теңге алынып, 85 пайызы тұрғын үй жағдайын жақсарту үшін пайдаланылған. Қаңтарда тағы 50 млрд теңге алыныпты. Бұлай жалғасса қазақстандықтар қамсыз қарттықты армандамаса да болады."
"KASE юаньмен есеп айырысатын бағалы қағаздар саудасын бастады Қазақстан қор биржасы KASE 2025 жылдың 3 наурызынан бастап бағалы қағаздарды юаньмен орналастыруға мүмкіндік берді, деп хабарлайды биржаның баспасөз қызметі. Дәлірек айтсақ, енді KASE-де бағалы қағаздар арнайы сауда, жазылу және ашық ұсыныс әдістерімен сатылып, есеп айырысу қытай юанімен жүргізуге болады. Бұл өзгеріс инвесторлар үшін жаңа мүмкіндіктер ашып, эмитенттерге капитал тарту жолдарын кеңейтеді. ℹ Осыған байланысты биржаның ішкі құжаттарына өзгерістер енгізілді. t.meatamekenbusiness_silkway"
"Қазынаға түсуі тиіс млрд-таған теңге жеке адамдардың қалтасына кетіп жатыр Ірі бизнес өкілдері салық төлеуден жалтару үшін түрлі тәсілдерді қолданады. Соның бірі бизнесті бөлшектеу. Бұл әдіс арқылы ірі компаниялар өз қызметін бірнеше шағын кәсіпорындарға бөліп, жеңілдетілген салық режимін пайдаланады. Мысалы, Үкімет басшысы Олжас Бектенов айтқан BI Group, Bazis-A сияқты ірі құрылыс компанияларының әрқайсысының астында жүздеген шағын компания тіркелген. Салық кеңесшісі Жанна Ибраеваның сөзінше, мұндай жүйе арқылы ірі компаниялар мемлекетке төлеуі тиіс 20 корпоративтік табыс салығының КТС орнына, бар болғаны 3-ын ғана төлейді. Осылаиша, мемлекетке түсуі тиіс миллиардтаған теңге жеке адамдардың қалтасына кетіп жатыр. Бюджетке түсетін салық түсімдерінің азаюы мемлекеттің әлеуметтік міндеттемелерін толық орындауға кедергі келтіреді."
"Президент Түркістан қаласының ерекше мәртебесі туралы Заңға қол қойды Заңда еліміздің рухани, тарихи-мәдени, туристік орталығы және сәулет мұрасы ретіндегі Түркістан қаласының ерекше мәртебесі бекітілген. Құжатта тарихи-мәдени мұраны сақтау Қожа Ахмет Ясауи кесенесі мен басқа да ескерткіштерді қорғау археологиялық және ғылыми-реставрациялық жұмыстарды реттеу тарихи-мәдени мұраны қайта жаңғырту және ұлттық қолөнерді дәріптеу қорғау аймағында биіктігі мен сәулеті үйлеспейтін ғимараттарды салмау археологиялық ескерткіштердің резерватын құру мүгедектігі бар адамдарға қолжетімді инфрақұрылым және инклюзивті туризм құру арқылы қалада жайлы орта қалыптастыру қаланың бірыңғай келбетін сәулет ерекшелігін сақтау үшін дизайн код енгізу тиімді басқару мен бақылау үшін әкімдік пен мәслихат өкілеттігін кеңейту мемлекет тарапынан қолөнер шеберлерін қолдау мен көлік транзитін реттеу туризмді дамыту және тұрмыс сапасын арттырумен қатар қаланың тарихи ерекшелігін сақтау қарастырылған."
"Трамп пен Зеленский сөзге кеп қалды. Қазір президенттер камерасыз және журналистерсіз сөйлесу үшін жеке кабинетке кіріп кетті. Журналистердің көзінше айтылған өзара әңгімелерге тоқталсақ Трамп Біз бұл келісімді жасаймыз, немесе сіз одан шығасыз. Сіздің алғысыңыз жоқ. Трамп Сізде жеткілікті әскер жоқ. Сіз бізге тоқтату немесе жалғастыру керек пе екенін айта алмайсыз. Трамп Біз сіздерге 350 млрд доллар бердік, сіздер алғыс айтуларыңыз керек. Трамп Сіздерде АҚШ-сыз күшті карталар жоқ. Зеленский Мен мұнда карталар ойнауға келген жоқпын. Трамп Зеленский Ақ үйде сыйластық көрсеткен жоқ."
"Ваучерлік жүйе ата-аналар балабақшаға орын таппай қиналып жүр Еліміздегі 30 мыңға жуық ата-ана балабақшалардан орын таппай қиналып жүр. Мұны Қазақстанның жеке білім беру мекемелері қауымдастығының басқарма мүшесі Оксана Ушкевич айтты. Оның сөзінше, жаңа ваучерлік жүйе бойынша қаржыландыру өте баяу жүріп жатыр, өйткені күн сайын тек 600 балаға ғана ваучер тағайындалады. Ал қалғандары күтуге мәжбүр. Ата-аналар тағы қандай мәселеге тап болды? Қаламқас Нысанбай толықтырады."
"Қазақстандық сарапшы тарифтік қақтығыстан барлық тарап зардап шегеді Әлемдік экономика оқшаулану жағдайында дамымайды және сауда кедергілерінен ешкім ұтпайды. АҚШ-тың Қытайдан импортталатын тауарларға баж салығын арттыру ешкімге пайда әкелмейді. Бұл туралы Қазақстанның Әлемдік экономика және саясат институтының Қытай және Азия зерттеулері бағдарламасының жетекшісі Ерсұлтан Жансеитов мәлімдеді. Әлемдік экономика оқшауланған жағдайда жұмыс істей алмайды, ал протекционизмнен ешкім ұтпайды. Егер біз қазіргі тренд туралы айтатын болсақ, яғни ең ірі экономикалар арасындағы тарифтік қақтығыс, Қытай мен АҚШ арасындағы сауда тартысы қандай нәтижеге әкелуі мүмкін. Біріншіден, Америка ішінде баға өседі, себебі, қарапайым тілмен айтқанда, импорт қымбаттайды. Ал Қытайдың экспорты төмендейді. Яғни, бұл екі тарап үшін де зиянды жағдай, екі тарап та ұтылатыны сөзсіз. Америкалық экономика Қытай сияқты жеткізушілерді таба алатынына күмән бар. Қазақстанға келер болсақ, бұл біздің негізгі экспорттық тауарларымыздың мұнай мен металдардың экспортын қысқартуға әкеледі. Себебі, егер Қытай экономикасы баяулай бастаса, энергияға сұраныс азаяды. Осылайша, біздің экспортымыз да азаяды,- дейді ол. t.meatamekenbusiness_silkway"
Қазақстанда көлік пен үй лизингке берілуі мүмкін Бүгін Түскі формат бағдарламасында автокредит талаптары өзгеруі жайлы тақырып қозғалды. Оның барысында экономист-ғалым Сапарбай Жобаев көлік пен үй лизингке берілуі мүмкін екендігін айтты.
Мемлекет басшысы Қауіпсіздік Кеңесінің отырысын өткізді Президент Қасым-Жомарт Тоқаевтың төрағалығымен Қазақстан Республикасы Қауіпсіздік Кеңесінің отырысы өтті. Жиында армияны жаңғырту және әскери инфрақұрылымды жетілдіру мәселелері қаралды. Мемлекет басшысы Қарулы Күштерді одан әрі дамыту бойынша бірқатар нақты тапсырма берді.
"БҰҰ-ның Бас Ассамблеясы Украинадағы соғысқа қатысты екі түрлі қарар қабылдады. Құжатта Ресей агрессиясына екі түрлі баға берілген. Киев пен Еуроодақ ұсынған резолюция Ресейдің шапқыншылық әрекеттерін айыпталып, Украинаның оккупацияланған аумақтарынан әскерді шығаруды талап еткен. Бұған қоса, Украинада жан-жақты, әділ және тұрақты бейбітшілік орнатуға жәрдемдесу қажеттігі айтылған. АҚШ ұсынған екінші қарарда соғыс сөзі жанжалмен алмастырылып, Ресейдің агрессиясы жайлы бірде-бір сөз қозғалмаған. Сондай-ақ, оның Украина жерін басып алып, халықаралық құқықты өрескел бұзғаны, ел территориясын қайта қалпына келтіру қажеттігі туралы да айтылмаған. Тек, екі ел арасындағы қақтығысты тездетіп тоқтатуды ұсынған. Сондықтан, Бас Ассамблея бұл құжаттарды еуропалық түзетулермен бірге қосып қабылдады. Оған 18 ел қарсылық білдіріп, 93 мемлекет қолдады."
САТЫЛЫП КЕТКЕН СӘБИ Сәбидің құны 3 млн теңге. Қарағандыда шақалақтарды саудалағандардың соты басталды. Айып кімге тағылды? ТРАМП АШУҒА БАСТЫ БРИКС мүшелері 150 пайыздық баж салығын төлейді. Долларды ығыстырмақ болған ұйымға шүйліккен Трамптың кезекті ескертуінің БРИКС-ке серіктес Қазақстанға әсері қандай болуы мүмкін? 400 000 ТЕҢГЕ ЖАЛАҚЫ Жалақысы 400 мың теңгелік жұмысты істеуге ынталылар жоқ. Шығыстағы ағайынның әл-ауқаты өсті ме? Әлде басқа қандай себеп бар? Толығырақ сағат 19.00- де Басты жаңалықтардан көре аласыздар.
"Президент Берік Уәлиді Абай облысының әкімі етіп тағайындады. Ол 1977 жылы туған. Т. Жүргенов институтында Кинотану мамандығын бітірген. 1997 Таң телекомпаниясында Алматы жаңалықтары ақпараттық бағдарламасының тілшісі НТК телеарнасындағы Жаңалықтар ақпараттық бағдарламасының редакторы 2000-2007 жылдары 31 каналда Информбюро ақпараттық бағдарламасының бас редакторы, жүргізушісі 2009-2012 жылдары Нұр Медиа ЖШС Жемқорлыққа қарсы медиа орталығының басшысы 2012-2015 жылы Оңтүстік Қазақстан облысы әкімі аппарат басшысының орынбасары, баспасөз қызметінің жетекшісі 2015 ж.Нұр Отан партиясы Төрағасы бірінші орынбасарының кеңесшісі 2016-2018 жылдары Инвестициялар және даму министрінің кеңесшісі, Ақпараттық қамтамасыз ету департаментінің директоры 2018-2019 жылдары Жамбыл облысы әкімдігі Ішкі саясат басқармасының басшысы 2019-2022 жылы Президенттің Баспасөз хатшысы 2022-2023 жылдары Хабар Агенттігі басшысы 2023 жылдан бастап Президент Кеңесшісі Баспасөз хатшысы болған."
"Нұрымбет Сақтағанов Шығыс Қазақстан облысының әкімі болып тағайындалды Нұрымбет Аманұлы 1970 жылы Түркістан облысында дүниеге келген. Қорқыт Ата атындағы Қызылорда мемлекеттік университетін, Мәскеу мемлекеттік экономика, статистика және информатика университетін, С.Аманжолов атындағы Шығыс Қазақстан мемлекеттік университетін бітірген. Еңбек жолын 1992 жылы Қызылорда облысының Сырдария ауданындағы 172 орта мектепте оқытушы ретінде бастаған. Әр жылдары мемлекеттік қызмет, соның ішінде кеден органдарында жауапты басшылық қызметтерде болған. 2007-2012 жылдары Экономика және бюджеттік жоспарлау министрлігі Сыртқы инвестиция көздерін жоспарлау бөлімі басшысы, кеңесшісі, Еңбек және әлеуметтік қорғау министрлігі миграция комитеті төрағасының орынбасары, Президент Әкімшілігінің мемлекеттік инспекторы болып қызмет етті. 2012-2021 жылдары ШҚО әкімінің орынбасары, бірінші орынбасары, Ұлан ауданының және Семей қаласының әкімі қызметтерін атқарған. 2021-2022 жылдың маусым айына дейін ШҚО Жарма ауданының әкімі лауазымында еңбек етті. 2022 жылдың 24 маусымынан бастап 2023 жылға дейін Қызылорда облысы әкімінің орынбасары болды. 2023 жылдан бері қарай ШҚО әкімінің орынбасары қызметін атқарды."
"Президент Ерұлан Жамаубаевты Ұлттық Банкі Төрағасының бірінші орынбасары етіп тағайындады, ол бұрынғы атқарған лауазымынан босатылды. Жамаубаев бұған дейін Мемлекет басшысының кеңесшісі, 2020-2024 жылдар аралығында Үкімет басшысының орынбасары - Қаржы министрі болған."
"Қазақстан құрамасы Азия ойындарын 4-ші орынмен аяқтады Біздің спортшылар барлығы 20 медаль жеңіп алды. Оның 4-еуі алтын, 9-ы күміс және 7-еуі қола жүлде. Барлығы 85 медальмен, оның ішінде 32 алтын, 27 күміс, 26 қола медаль иеленген жарыс қожайындары Қытай құрамасы ойындарды бірінші орынмен аяқтады. Екінші орынды 45 медальмен 16 алтын, 15 күміс, 14 қола медаль Оңтүстік Корея иеленсе, 37 медальмен 10 алтын, 12 күміс, 15 қола Жапония құрамасы үздік үштікті түйіндеді. Өзбекстан мен Филиппин 1 алтыннан алып, бесінші орынды бөлісті. Солтүстік Корея 1 күміспен жетінші орында. Ал сегізінші орынды Тайвань Қытайлық Тайбэй мен Таиланд 1 қола медаль иеленді. ℹ Жарыстар Қытайдың Харбин қаласы мен Ябули тау-шаңғы курортында 7-14 ақпан аралығында өтті. Жарысқа Қазақстан құрамасынан спорттың 10 түрінен 137 спортшы сынға түсті. t.meatamekenbusiness_silkway"
"Қосымша құн салығы өңірлерде қызу талқыланып жатыр. Кәсіпкерлер тарпынан көптеген ұсыныс енгізілді, олар қолдау таба ма? Сергек камералары Астанадан түбегейлі кетеді. Оның орнына не келеді? Көлік қозғалысы қалай бақыланады? Қостанайдан Ресейдің Троицкі қаласына дейінгі жол енді жүк көліктері мен автоубстар үшін ақылы болады. Бұл жаңалық әсіресе логистикалық компания илеріне түрпідей тиді. Олар жолдың ақысына емес, сапасына алаңдаулы. Үйдегі жанжалда жұдырықтың астында қалатындардың 20 пайызы еркектер. Ал, пайыздық есепте әйелдердің қатары одан да көп. Түйткілді мәселені шешу үшін мектеп бағдарламасына қосымша сабақтар енуі мүмкін. Толығырақ сағат 19.00-де Басты жаңалықтардан көре аласыздар."
Тамара Дүйсенованың орнына Ермек Көшербаев келді. Ол 2023 жылдан бері Шығыс Қазақстан облысының әкімі болды.
"Бір жылда қытайлық туристер Қазақстанға 300 миллион доллар әкелді Өткен жылы, яғни 2024-те Қазақстанға Қытайдан 655 мың саяхатшы келген. Олар біздің елімізде шамамен 300 млн доллар жұмсапты. Бұл көрсеткіш 2023 жылмен салыстырғанда екі есе өскен. Бүгінде Қазақстан туристер арасында сұранысқа ие елдердің тізімінде 40 орыннан 29-ға дейін көтерілді. Мамандардың айтуынша, Қазақстан бір жылда Қытай елінен келетін 1 млн туристке қызмет көрсетуге қабілетті. t.meatamekenbusiness_silkway"
"АҚШ-тың баж салығы Қытай экспортына әсер еткен жоқ Reuters АҚШ-тың Қытай импортына енгізген баж салығы Чжэцзян провинциясындағы Иу қаласының кәсіпкерлеріне айтарлықтай әсер еткен жоқ. Reuters агенттігінің хабарлауынша, қытайлық жеткізушілердің саудасы бұрынғы деңгейде сақталып отыр. Кәсіпкерлер АҚШ-тың бұрынғы президенті Дональд Трамптың тарифтік саясатына алдын ала дайындалған. Олар бизнес-модельдерін өзгертіп, бағаларын бейімдеп, кейбірі өндірісін АҚШ аумағына көшірген. Көптеген компаниялар қосымша шығындарды өздері өтеп, нарықтағы орнын сақтауға дайын екенін мәлімдеді. Сарапшылардың пікірінше, Қытай экспортына сұраныс азаймаған, ал баж салығының шығынын негізінен тұтынушылар көтереді. Кәсіпкерлер салық 50-ға дейін көтерілсе де, бизнесін жалғастыра алады деп есептейді. ℹ 7 ақпанда Дональд Трамп Қытайдан 800 доллардан төмен сәлемдемелерге баж салығын енгізуді кейінге шегерді. Бұл тарифтер бастапқыда 4 ақпанда күшіне енуі тиіс болған, сонымен қатар Трамп Қытай импортына 10 жаңа баж салығын енгізуді жоспарлаған еді. t.meatamekenbusiness_silkway"
"Биыл 50 жыл жөндеу көрмеген жолдар толық жөнделмек Бұл туралы Үкімет отырысында Көлік министрі Марат Қарабаев айтты. Жөндеу жүргізілмегеніне 30 жылдан 50 жылға дейін болған жолдар, Петропавл Жезқазған 703 км, Қандыағаш Шалқар 246 км, Жаңаөзен Түрікменстан шекарасы 156 км, Қарағанды Аягөз Боғас 452 км толық жөндеуден өтеді, - деді министр. Жалпы биыл жаңа магистралдар құрылысы мен 13 мың шақырым жол жөндеу жұмысы басталады. Оның 9,5 мың шақырымы қажетті қаржымен қамтамасыз етілген, қалған шақырымын қаржыландыру мәселесі пысықталуда. Жаңа жобалар бойынша құрылыс маусымы басталғанға дейін мердігерлерді анықтау үшін конкурстық рәсімдер өткізіледі. Министр мердігерлерді таңдау кезінде отандық компанияларға немесе шетелдік әріптестердің қатысуымен консорциумға артықшылық берілетінін атап өтті. Бұдан басқа, Президенттің тапсырмасы бойынша, 2029 жылға дейін 3 мың шақырым жолды бірінші және екінші санаттарға ауыстыра отырып, реконструкциялау жоспарланып отыр, - деді."
"Әлемнің жетекші университеттерінің бірі ЖИ қолдануға шектеу қойды Әлемнің жетекші жоғары оқу орындарының бірі Шанхайдағы Фудань университеті студенттердің дипломдық жұмыстарында жасанды интеллектіні ЖИ пайдалануын шектейтін жаңа ережелер енгізді. Бұл Қытайда ЖИ қолдану тәртібі нақты белгіленген алғашқы жағдай. Университет өкілдерінің айтуынша, студенттердің сыни ойлау қабілетін, зерттеу дағдыларын және сауатты жазу шеберлігін дамыту маңызды. Сондықтан жаңа ереже бойынша ЖИ-ді зерттеу жоспарын құруға, модель әзірлеуге, жұмыстың құрылымын жасауға, қорытындыларды түзуге, мәтіндерді өңдеуге және аударуға қолдануға тыйым салынды. Дегенмен, ЖИ-ді әдебиеттерді іздеуде, диаграммалар мен сызбалар жасау кезінде, дереккөздерді сәйкестендіру үшін пайдалануға рұқсат етілген. Бұл студенттердің жұмысын жеңілдетуге бағытталған. ℹ Зерттеулерге сәйкес, Қытайдағы бакалавриат студенттерінің 85-ы ЖИ құралдарын оқуда қолданады, ал олардың үштен бірі ЖИ жасаған материалды еш өзгертусіз көшіретінін мойындаған. t.meatamekenbusiness_silkway"
"Қазақстан мен Ресей Үкіметі бірлескен жаңа жобаларды жүзеге асырмақ Олжас Бектенов пен Михаил Мишустин екіжақты келіссөздер жүргізді, оның барысында Қасым-Жомарт Тоқаев пен Владимир Путин арасында екіжақты сауда көлемін арттыру бойынша қол жеткізілген уағдаластықтарды іске асыру мәселелері талқыланды. Өнеркәсіп кооперациясы саласында бүгінгі таңда 18,6 млрд-қа қазақ-ресейлік 99 жоба іске асырылды. Қазақстанда жаңа бірлескен жобаларды жүзеге асыру перспективалары қаралды. Қазақстан арқылы транзиттік тасымалдау жоғары қарқынмен дамып келеді. Осыған байланысты автокөлік және теміржол инфрақұрылымын дамытуға, сондай-ақ су көлігі саласында жаңа баламалы бағыттар ашуға көңіл бөлінуде. Қазақстан Үкіметі тығыз өзара іс-қимыл жасауға және барлық салада ынтымақтастықты дамытуға дайын, деп атап өтті Олжас Бектенов. Келіссөздер нәтижесінде тараптар стратегиялық әріптестікті нығайтуға және барлық бағыт бойынша бірлескен жұмысты жалғастыруға уағдаласты. - t.meatamekenbusiness_qaz"
"Қытай мен Үндістан Ресей мұнайын сатып алуды уақытша тоқтатты Қытай мен Үндістан наурыз айына жоспарланған ресейлік мұнай жеткізілімдерін уақытша тоқтатты. Себебі АҚШ санкцияларына байланысты танкерлерді жалдау құны күрт қымбаттады, деп хабарлайды Reuters. Ресейдің Қиыр Шығыстағы Козьмино порты арқылы экспортталатын ESPO маркалы мұнайының бағасы ICE Brent-тен 35 долларға жоғарылады. Бұған тасымалдау шығындарының өсуі әсер еткен. 10 қаңтарда АҚШ Ресейдің мұнай экспортына жаңа санкциялар енгізді. Олардың аясында Газпром нефть, Сургутнефтегаз және 180-нен астам танкерге шектеу қойылды. Бұл Қытай мен Үндістан порттарында санкцияға түскен кемелерді қабылдауға қиындық туғызды. 2024 жылы ресейлік мұнай Үндістан импортының 36-ын, Қытай импортының 20-ын құраған. Алайда жаңа санкциялар Ресейдің теңіз арқылы мұнай экспортын 42-ға қысқартып, Қытайға жеткізілімді алты айдағы ең төменгі деңгейге 717 мың баррельге дейін азайтты. ℹ Үндістандық мұнай өңдеу зауыттары Ресей мұнайының орнына Таяу Шығыс, Африка және АҚШ-тан балама жеткізілім көздерін іздеуде. t.meatamekenbusiness_silkway"
"Әлемдегі ең бай адамдар 108 млрд жоғалтты себебі DeepSeek Әлемдегі ең бай 500 адамның байлығы 108 млрд-қа азайды. Бұған Қытайдың DeepSeek компаниясының жасанды интеллект ЖИ моделіне байланысты технологиялық компаниялардың акцияларының жаппай сатылуы себеп болды. Hangzhou қаласында орналасқан DeepSeek компаниясы 2023 жылдан бері ЖИ модельдерін әзірлеумен айналысып келеді. Бірақ бірнеше күн бұрын компанияның тегін чат-боты DeepSeek R1 әлемдік жүктеу рейтингінде көш бастады. Бұл өнім бар болғаны 5,6 млн-ға жасалған. Осы көрсеткіш америкалық технологиялық алпауыттардың миллиардтаған бюджеттерінің тиімділігіне күмән тудырды. ЖИ саласындағы алпауыттар ең көп шығынға ұшырады. Nvidia басшысы Дженсен Хуангтың байлығы 20,1 млрд-қа азайды 20. Oracle компаниясының негізін қалаушы Ларри Эллисон 22,6 млрд 12 жоғалтты. Dell басшысы Майкл Делл 13 млрд шығынға ұшыраса, Binance негізін қалаушы Чжао Чанпэн 12,1 млрд жоғалтты. ℹ 27 қаңтарда DeepSeek компаниясы ірі кибершабуылға ұшырағанын хабарлады. Сол себепті жаңа пайдаланушыларды тіркеу уақытша тоқтатылған. t.meatamekenbusiness_silkway"
"Көрпеге қарай көсілетін кез келді - Тоқаев Мен реформалардың нақты бағыты мен оны жүзеге асыру жолдары туралы осыған дейін де айттым. Үкімет ел экономикасын тұралап қалудан сақтап, орнықты дамуды қамтамасыз ету үшін күрделі шешімдер қабылдауы керек және ең бастысы сол шешімдерді іске асыруға тиіс. Бұл жоғары білікті әрі жауапкершілік алуға дайын мемлекеттік қызметшілердің қолынан келетін жұмыс. Әлемдік тәжірибеге қарасақ, мемлекеттік аппараттың тиімділігі осындай күрделі кезеңдерде айқын көрінеді. Үкімет қаншалықты қиын болса да, жаппай үнемдеуге көшіп, бюджет қаржысын тек қана аса өзекті мәселелерді шешуге жұмсауы керек. Көрпеге қарай көсілетін уақыт келді. Орынсыз шығынды тоқтатып, аяғымызды тартып басу қажет, - деді Президент."
"Ұлттық банк пен Үкімет инфляцияны тежеу және валютаны тұрақтандыру бойынша бірлесіп жұмыс істеуі тиіс Тоқаев Мемлекет басшысы қазіргі қиын жағдайда бұрынғы ұстанымдардың жұмыс істемейтінін атап өтті. Ұлттық банк өз міндеттемелері аясында жұмыс істейді. Бұл түсінікті. Жұмыс қазіргі режимде жалғасуда, бірақ сұрақтар әлі де бар. Ең алдымен, халық ұлттық валютаның құбылмалылығын байқайды. Сарапшылар доллардың нығаюы әсерінен теңге курсына қысым болады деп болжайды. Валютаның тұрақтылығын қамтамасыз ету және жалпы инфляцияны тежеу бұл өте маңызды міндет, тіпті негізгі міндет деп айтуға болады, ол үкіметпен тығыз ынтымақтастықта орындалуы керек. Бұрынғы тәуелсіз және дербес болу ұстанымдары қазіргі күрделі жағдайда жұмыс істемейді, деді Қасым-Жомарт Тоқаев."
Қосымша құн салығын көтеру қажет - Бектенов Елімізде қосымша құн салығын 12-ден 20- өсіру көзделген.
"Күн тәртібіне сәйкес, жиында Премьер-Министр Олжас Бектенов, Премьер-Министрдің орынбасары Серік Жұманғарин, Ұлттық банк төрағасы Тимур Сүлейменов, Самұрық-Қазына АҚ басқарма төрағасы Нұрлан Жақыпов, Астана қаласының әкімі Жеңіс Қасымбек, Шымкент қаласының әкімі Ғабит Сыздықбеков, Қызылорда облысының әкімі Нұрлыбек Нәлібаев баяндама жасайды."
"АҚШ Қытайдың артықшылығы бар сауда мәртебесін алып тастамақ АҚШ заң шығарушылары Қытайға берілген тұрақты сауда мәртебесін PNTR жою туралы заң жобасын ұсынды. Егер заң қабылданса, АҚШ Қытайдан келетін арзан тауарларға 800 доллардан төмен баж салығынсыз кіру мүмкіндігін алып тастап, жоғары тарифтер енгізеді. Тарифтер бес жыл бойы кезең-кезеңімен өседі бірінші жылы 10, екінші жылы 25, төртінші жылы 50 және бесінші жылы 100 болады. 2000 жылы АҚШ Қытайға PNTR мәртебесін беріп, оны Дүниежүзілік сауда ұйымына қосуға мүмкіндік берген болатын. Заң шығарушылардың пікірінше, бұл шешім Қытайдан көп тауар әкелуге себеп болып, АҚШ өндірісін әлсіретіп, елді экономикалық қысымға ұшыратқан. Қазіргі уақытта АҚШ-тың Беларусь, Куба, Ресей және Солтүстік Кореямен тұрақты сауда қатынастары жоқ. ℹ Суретте АҚШ президенті Билл Клинтон, 2000 жылы Қытаймен PNTR келісіміне қол қойған сәт. t.meatamekenbusiness_silkway"
"Трамп Ресей мен Украина қақтығысын шешу үшін Қытайдан қолдау сұрады АҚШ президенті Дональд Трамп 17 қаңтарда Қытай Төрағасы Си Цзиньпинмен телефон арқылы сөйлесіп, Ресей мен Украина арасындағы қақтығысты реттеуге ықпал етуді өтінгенін мәлімдеді. Иә, мен оған бұл мәселені шешу керек екенін айттым. Ол бұл бағытта көп нәрсе істей қойған жоқ. Бірақ оның да, біздің де үлкен ықпалымыз бар. Мен оған Бұл мәселені реттеу қажет, дедім, деді Трамп. Сонымен қатар, Трамп Ресей президенті Владимир Путин келіссөздерден бас тартқан жағдайда, Ресейге жаңа санкциялар енгізілуі мүмкін екенін айтты. Алайда, ол бұл санкциялардың нақты қандай болатынын ашып айтпады. ℹ 21 қаңтарда Қытай мен Ресей басшылары 1,5 сағат бойы бейнебайланыс арқылы сөйлесті. Олар Украинадағы жағдайды және АҚШ-та Трамп әкімшілігі билікке келгеннен кейінгі елдердің қарым-қатынасын талқылады. Си Цзиньпин телефон арқылы Трамппен болған әңгіме туралы жалпы ақпаратты Владимир Путинге жеткізген. t.meatamekenbusiness_silkway"
"Қазақстан-Қытай шекарасы жабылады Мемлекеттік кірістер комитетінің мәліметінше, Қытайдағы Жаңа жыл мерекесіне орай, 27-ші қаңтар сағат 2000-ден 1-ші ақпан сағат 0800-ге дейін Қазақстан-Қытай шекарасындағы өткізу бекеттерінде адамдардың, көлік құралдарының және жүктердің өтуі тоқтатылды. ℹ Ал екі елдің шекарасындағы теміржол бекеттері әдеттегідей жұмысын жалғастырады. t.meatamekenbusiness_silkway"
"Қазақстан банктері былтыр 2,55 трлн теңге таза пайда тапқан Ұлттық банк екінші деңгейдегі банктердің кірістері мен шығыстары туралы жиынтық есеп жариялады. Оған сәйкес өткен жылы еліміздегі банктердің таза пайдасы 2,55 трлн теңгеге жеткен. Қаржы ұйымдарының жалпы кірісі 71,4 трлн теңгеден асады. Ал шығыстар жиынтығы 68,4 трлн теңге болған. Республикада 21 екінші деңгейлі банк бар. t.meatamekenbusiness_qaz"
"Трамптың Қытайға сапары жоспарлануда - The Wall Street Journal АҚШ-тың жаңадан сайланған президенті Дональд Трамп қызметке кіріскеннен кейінгі алғашқы үш ай ішінде Қытайға баруды көздеп отыр. Бұл туралы The Wall Street Journal басылымы хабарлады. Мәліметке сәйкес, Трамп Қытай төрағасы Си Цзиньпинмен қарым-қатынасты нығайту үшін бұл сапарды маңызды деп санайды. Сонымен қатар, екі ел басшылары өкілдері арқылы жеке кездесу мүмкіндігін талқылаған. Мәселен, Си Цзиньпиннің АҚШ-қа сапары да қарастырылып жатыр. ℹ Трамп Қытайға соңғы рет 2017 жылы барған. Бұдан бөлек, ол Үндістанға бару мүмкіндігін де айтқан. t.meatamekenbusiness_silkway"
"TikTok АҚШ аумағында қайта іске қосылды Бұл шешім сайланған президент Дональд Трамптың қолдауынан кейін қабылданды. Дегенмен, қосымша әлі де елдегі қолданбалар дүкендерінде жүктеуге қолжетімсіз. ℹ Дональд Трамп мәселені түпкілікті шешу үшін бірлескен кәсіпорын құруды ұсынды. t.meatamekenbusiness_silkway"
"Қорғас шекара бекеті арқылы жолаушылар ағыны 90-ға артты 2024 жылы Қытай мен Қазақстан арасындағы Қорғас шекара бекеті арқылы өткен жолаушылар саны 90-ға өсіп, 1,37 миллион адамға жетті. Қытай билігінің мәліметінше, олардың 770 мыңы Қытай азаматтары, ал 600 мыңы басқа елдердің тұрғындары. Мұндай өсім Қытай мен Қазақстан арасындағы визасыз режимнің енгізілуімен байланысты. Шекарадан өтушілердің басым бөлігі туризм, сауда-саттық, іскерлік сапарлар және туыстар мен достарға бару мақсаттарын көздеген. t.meatamekenbusiness_silkway"
"АҚШ Қытай мен Ресейдің ақылды көліктеріне 2027 жылдан бастап тыйым салады АҚШ Сауда министрлігі интернетке қосылған көліктерде Қытай мен Ресей өндірген жабдықтар мен бағдарламалық қамтамасыз етуді пайдалануға ресми түрде тыйым салды. Негізгі талаптар Қытай немесе Ресеймен тікелей немесе жанама байланысы бар ақылды көліктерді импорттауға және сатуға тыйым салынады. Жеке компоненттерді сатуға да шектеу қойылады. Қытай және Ресей компанияларына АҚШ аумағында жүргізушісіз басқарылатын көліктерді сынақтан өткізуге рұқсат берілмейді. Тыйым мерзімдері Бағдарламалық қамтамасыз етуге тыйым 2027 модельдік жылдан бастап күшіне енеді. Жабдыққа қатысты шектеулер 2029 жылдан бастап енгізіледі. Шектеулер кімдерге қатысты? Бұл талаптар тек Қытай мен Ресей компанияларына ғана емес, сондай-ақ осы елдермен байланысы бар халықаралық және америкалық компанияларға да қолданылады. Ұлттық қауіпсіздік мәселесі Министрліктің мәлімдемесіне сәйкес, Қытай мен Ресей технологиялары АҚШ ұлттық қауіпсіздігіне елеулі қауіп төндіреді. Интернетке қосылған көліктер құпия ақпаратты жинап, қашықтан басқарылуы мүмкін болғандықтан, бұл технологиялар ерекше қауіп ретінде қарастырылуда. ℹ Қазіргі шектеулер тек жеңіл көліктерге қатысты. Сауда министрлігі болашақта коммерциялық көліктерге жүк көліктері мен автобустар де осындай талаптарды енгізуді жоспарлап отыр. t.meatamekenbusiness_silkway"
"Қытай АҚШ-тың жасанды интеллект саласындағы шектеулеріне қарсылық білдірді АҚШ президенті Джо Байден әкімшілігі жасанды интеллект ЖИ технологиялары мен чиптер экспортына қатаң шектеулер енгізді. Бұл жаңа ережелер Қытаймен серіктес елдер үшін қиындықтар туғызды, деп мәлімдеді Қытайдың Сауда министрлігі. Министрлік АҚШ-тың іскер топтары бұл шешімге наразы екенін атап өтті. Байденнің бұл бастамасы екі ел арасындағы сауда байланыстарын әлсіретіп, нарықтық қағидаларды бұзып, ғаламдық ғылыми-техникалық дамуға кедергі келтіреді. Қытай өз мүдделерін қорғау үшін барлық қажетті шараларды қолданатынын хабарлады. t.meatamekenbusiness_silkway"
"Tesla Қытайда жаңартылған Model Y моделін таныстырды 10 қаңтарда Tesla Қытай нарығында Model Y автокөлігінің жаңартылған нұсқасын ресми түрде таныстырды. Бұл компанияның ең көп сатылатын, алайда техникалық тұрғыдан ескірген моделінің жаңартылған нұсқасы. Жаңа Model Y бірқатар сыртқы өзгерістермен қатар, функционалдық тұрғыда да жақсартылған. Автокөлік бір зарядпен жүретін қашықтықты 30 шақырымнан астамға ұлғайтып, енді 719 шақырымға дейін жетеді. ℹ Модельдің бастапқы бағасы 263,5 мың юаньды шамамен 35,9 мың құрайды. Жеткізілімдер 2025 жылдың наурыз айына жоспарланып отыр. t.meatamekenbusiness_silkway"
"Сицзан автономиялық ауданында құтқару жұмыстары жалғасуда Қытайдың оңтүстік-батысындағы Сицзан автономиялық ауданының Динжи уезінде болған жер сілкінісінен кейін құтқару жұмыстары қарқынды түрде жүргізілуде. Магнитудасы 6,8 балдық жерасты дүмпулері салдарынан 126 адам қаза тауып, 188 адам жарақат алған. Зардап шеккен аймақтарға 12 мыңнан астам өрт сөндіруші, құтқарушы, полиция қызметкері және әскери мамандар жіберілді. Сонымен қатар, 30 мыңнан астам жергілікті тұрғын қауіпсіз жерлерге эвакуацияланды. Құтқару шаралары әлі де жалғасуда. t.meatamekenbusiness_silkway"
"АҚШ Қытайдың дрондарына толық тыйым салуы мүмкін АҚШ Сауда министрлігі Қытайдың дрондарына қатысты шектеулер мен тыйым салуды енгізуді ойластыруда. Бұл шешім елдің қауіпсіздігіне қатысты алаңдаушылықтардан туындап отыр. Министрлік тыйым салудың ықтимал әсерлерін 4 наурызға дейін зерттеп, қорытынды шешімді 20 қаңтарда қызметке кірісетін Дональд Трамп әкімшілігі қабылдайтынын хабарлады. Қытай АҚШ нарығындағы коммерциялық дрондардың басым бөлігін шығарады, оның ішінде DJI компаниясының өнімдері 50-дан астамын құрайды. ℹ Қыркүйек айында АҚШ Конгресінің Өкілдер палатасы DJI дрондарын АҚШ-та пайдалануға тыйым салуды қолдаған болатын. Америкалық депутаттар бұл дрондар деректерді жинау мен тыңшылық мақсаттарда қолданылуы мүмкін деп алаңдауда. t.meatamekenbusiness_silkway"
"Қытай әуе компаниялары Ресейдің оңтүстігі арқылы ұшуды тоқтатты Қытайдың басты әуе компаниялары, соның ішінде Air China, China Southern Airlines және Hainan Airlines, 2024 жылдың 25 желтоқсанында Әзербайжан жолаушылар ұшағының апатынан кейін Ресейдің оңтүстігі арқылы ұшудан бас тартты. Енді Қытайдан Грузия, Түркия және Италияға бағытталған рейстер Қазақстан, Әзербайжан немесе Ресей мен Әзербайжан арасындағы шекара бойымен өтеді, ал Дағыстанның әуе кеңістігінен ұшақтар мүлдем өтпейді. ℹ Қазіргі уақытта Ресейге ұшатын әуе компанияларының саны азайып, рейстердің басым бөлігін қытайлық әуе тасымалдаушылар жүзеге асырып отыр. t.meatamekenbusiness_silkway"
"1-3 қаңтар күндері халыққа қызмет көрсету орталықтары жұмыс істемейді Ал 4 қаңтар, яғни сенбі күні кезекші орталықтар сағат 9.00-ден 13.00-ге дейін жұмысқа шығады. Осылай деп Азаматтарға арналған үкімет мемлекеттік корпорациясы хабарлады. 5 және 6 қаңтар күні барлық ХҚКО мен мамандандырылған орталықтар әдеттегі кесте бойынша қызметін жалғастырады. Елімізде 7 қаңтарда православиелік Рождество тойланады. Сондықтан бұл күні демалыс болады. t.meatamekenbusiness_qaz"
Харбин-2025 Қазақстан ұлттық құрамасы қысқы Азия ойындарында қандай спорттық форма киеді? Қазақстан Республикасы Туризм және спорт министрлігі ұлттық құраманың IX Қысқы Азия ойындарына арналған ресми спорттық формасын таныстырды. Ақ Азиада 2025 жылдың 7-14 ақпан аралығында Қытай Халық Республикасының Харбин қаласында өтеді. Байрақты бәсекеге Азияның 32 елінен 1147 спортшы қатысады. Жарыс бағдарламасы аясында 6 спорт түрі және 11 дисциплина бойынша 196 медаль жиынтығы сарапқа салынады. t.meatamekenbusiness_silkway
"Трамп Жоғарғы соттан TikTok-ты бұғаттау туралы заңның күшін уақытша тоқтатуды сұрады АҚШ-тың жаңадан сайланған президенті Дональд Трамп 27 желтоқсанда Жоғарғы сотқа жүгініп, TikTok-қа тыйым салуды қарастыратын заңды уақытша тоқтатуды сұрады. Оның пікірінше, бұл мәселені келіссөздер арқылы шешуге болады. Аталған заңды президент Джо Байден 2024 жылдың сәуірінде қабылдаған болатын. Заңға сәйкес, TikTok-тың қытайлық иесі ByteDance 2025 жылдың 19 қаңтарына дейін платформаны америкалық компанияға сатуы қажет. Әйтпесе, қосымша АҚШ аумағында бұғатталуы мүмкін. Сот бұл мәселеге қатысты тараптардың ұстанымдарын 10 қаңтарда тыңдауды жоспарлап отыр. Дональд Трамптың адвокаты экс-президенттің нақты тарапты қолдамайтынын, бірақ оның келіссөздер жүргізу бойынша мол тәжірибесі, халықтың сенімі және ұлттық қауіпсіздік мүдделерін ескере отырып, жан-жақты шешім қабылдай алатын саяси ерік-жігері бар екенін атап өтті. ℹ Бұған дейін БАҚ өкілдері Трамптың TikTok-тың бас директоры Шоу Цзы Чумен кездескенін хабарлаған. Алғашқы президенттік мерзімінде ол TikTok-қа тыйым салуды қолдағанымен, кейін бұл шешімге қатысты көзқарасын өзгерткен еді. t.meatamekenbusiness_silkway"
"Қытайдан Қазақстанға жеміс-жидек пен көкөніс экспорты айтарлықтай артты 2024 жылдың алғашқы 11 айында Қытайдан Қорғас кеден бекеті арқылы 389 мың тонна жеміс-жидек пен көкөніс экспортталды. Бұл көрсеткіш өткен жылдың сәйкес кезеңімен салыстырғанда 175,9-ға өскен. Қорғас кеденінің мәліметтері бойынша, қазіргі уақытта Қазақстан, Өзбекстан, Ресей және басқа елдерде алма, апельсин, жүзім және грейпфрут сияқты жемістерге сұраныс өте жоғары. ℹ Жеміс-жидек пен көкөністер арнайы тоңазытқышы бар жүк көліктерімен тасымалданып, жасыл дәліздер арқылы жылдам кедендік рәсімдерден өтіп, Қазақстан мен басқа елдерге жеткізілуде. t.meatamekenbusiness_silkway"
Ұшақ бортындағы бес экипаж мүшесінің үшеуі аман. Бұл ақпаратты да Көлік министрі брифинг барысында айтты.
"Әуе апатынан 38 адам қайтыс болды. Қаза тапқандардың қатарында Қазақстан азаматтары да бар. Қайтыс болғандардың денесі өртенген, барлығы жиналды, қазір мәйітханада. Қаза тапқандардың арасында Қазақстаннан 6 адам болды. Оның екеуі бала, - деді вице-премьер Қанат Бозымбаев."
Әзірбайжан президенті Әлиев Ақтаудағы ұшақ апатына байланысты 26 желтоқсанды өз елінде қаралы күн деп жариялады.
Оқиға орнынан жедел түсірілім. Апат болған сәттен ауруханаға дейінгі үзінділер көрсетілген.
"Президент Ильхам Әлиевке көңіл айтты Президент Қасым-Жомарт Тоқаев Ильхам Әлиевке Маңғыстау облысында Әзербайжанның әуе жолдары ұшағы апатқа ұшырап, экипаж мүшелері мен жолаушылардың қаза тапқаны туралы суыт хабарды терең күйзеліспен қабылдағанын жеткізді. Орны толмас ауыр қайғыға ортақтаса отырып, Сізге, қаза тапқан азаматтардың туған-туыстарына және барша Әзербайжан халқына көңіл айтамын. Менің тапсырмаммен Қазақстан Үкіметі мемлекеттік комиссия құрды. Комиссия құтқару операциясы аясында тиісті шаралар қабылдап, Әзербайжан тарапына қажетті көмек көрсетеді, делінген жеделхатта."
No comment Сурет авторы Азамат Сәрсенбаев.
Апаттың алдын ала себебі айтылды. Әзербайжан әуе компаниясы қайғылы жағдай құстармен соқтығысқаннан болды деп отыр.
"Апаттан аман қалғандар саны 32-ге жетті. Ақпаратты Azal әуекомпаниясы таратты. Олардың қатарында 14 әзербайжандық, 10 Ресей және 3 Қырғыз азаматы бар."
"Қан жетпей жатыр Маңғыстау облысының Қан орталығы өңір тұрғындарын ұшақ апатынан зардап шеккендер үшін қан тапсыруға шақырады. Облысымыздың барлық мүдделі тұрғындарын қазір қан орталығына келіп, қан тапсыруды сұраймыз, егер денсаулығыңыз мықты болса, бүгін майлы тамақ жемеген болсаңыз және ең бастысы мұқтаж жандарға көмектескіңіз келсе, біз сізді күтеміз! 25 желтоқсан сағат 1600-ге дейін, - делінген хабарламада."
Ұшақ апатынан аман қалғандардың тізімі шықты Онда 29 азаматтың аты-жөні жазылған.
Ұшақ апатынан 25 адам аман қалды. Оның ішінде 22 жолаушы түрлі жарақатпен ауруханаға жеткізілді. Кейбіреуінің жағдайы ауыр. Ақпаратты төтенше жағдайлар министрлігі таратты.
"Қытай компаниясы келер жылы елімізде бидай өңдейтін зауыт салады Премьер-министр Олжас Бектенов Dalian Hesheng Holdings Group Co., Ltd. компаниялар тобының басқарма төрағасының орынбасары Ма Хуньхан бастаған қытай делегациясымен кездесу өткізді. Агроөнеркәсіп кешені саласындағы инвестициялық ынтымақтастық мәселелері, сондай-ақ көмір химиясы мен машина жасау салаларындағы өзара іс-қимыл перспективалары талқыланды. Қытайлық көпсалалы Dalian Hesheng Holdings компаниясы бидайды өңдеу және ашыту саласындағы технологиялық патенттің иегері саналады және озық цифрлық технологияларды пайдаланады. Ақмола облысында бидайды тереңдете өңдеу бойынша тігінен кіріктірілген өнеркәсіптік парк құрылысының жаңа инвестициялық жобасын іске асыру жоспарланып отыр. Бірінші кезеңде инвестиция көлемі 500-800 млн-ды құраса, жобаны іске асырудың екінші және үшінші кезеңдері тағы 1 млрд-қа бағалануда. Алғашқы кезеңде қайта өңдеу қуаты жылына 3 млн тоннаға дейін өсу перспективасымен 1 млн тоннаны құрайды. 2 мыңға жуық жұмыс орны ашылады. ℹ Жобада көмір жылу электр стансасы мен көмір химиясы кешенінің құрылысы да қарастырылған. Көмірді қайта өңдеу нәтижесінде жылына 150-400 мың тонна сұйық аммиак алынады деп күтілуде. t.meatamekenbusiness_silkway"
"Түркістанда Қожа Ахмет Иассауи кесенесінен биік ғимарат салуға заңмен тыйым салынады Бүгін Мәжіліс аталған шаһарға ерекше мәртебе беру туралы заң жобасын мақұлдады. Премьер-министрдің орынбасары Нұрлан Байбазаров маңызды құжатты әзірлеген кезде Англия, Италия, Өзбекстан, Әзербайжан сияқты елдердің тәжірибесі негізге алынғанын айтты. Заң жобасының негізгі жаңашылдықтары мынадай Түркістанда археология ескерткіштерінің резерватын құру Ұлттық қолөнер саласындағы шеберлердің шығындарын ішінара бюджеттен өтеу Қожа Ахмет Ясауи кесенесінің айналасындағы құрылысты шектеу, құрылыстың бөгде элементтеріне жол бермеу және оның бірегейлігін сақтау. Кесенеге іргелес жатқан 100 метрлік қашықтықта, биіктігі 7 метрден асатын, ауқымы, түсі және құрылыс материалдары бойынша тарихи ескерткіштермен сәйкес келмейтін объектілер салуға жол берілмейді. Қала әкімдігіне кесене айналасындағы құрылыс стандарттарын белгілеу құзіреті берілмек."
"Астанада 30-дан астам жаңа жылдық шыршаның шамы жағылады 18 желтоқсанда сағат 20.00-де елорданың алты ауданында бір мезгілде жаңа жылдық шыршалардың шамы жағылады. Бұл туралы қала әкімдігі хабарлады. Алматы және Сарайшық аудандарында жеті жерде шыршалар безендірілген. Қазақ елі монументінің алаңында 25 метрлік үлкен шырша орнатылған. Тәуелсіздік даңғылындағы Оқушылар сарайының аумағында да шырша қойылады. Байқоңыр ауданында бес керемет шыршаның шамы жағылады. Нұра ауданындағы 9 жерде жаңа жылдық шыршаларды тамашалай аласыздар. Басты шырша Астана Арена стадионының тұрағына орнатылады. Орталық саябақта ұзындығы 290 метр болатын желілік мұз айдыны жасалған, кіреберісте 22 метрлік шырша орнатылған. Бұл күні шыршалар шамы ойын-сауық орталықтарының жанында да жарқырайды. Сарыарқа ауданында алты жерде әдемі шырша орнатылған. Есіл ауданында төрт негізгі нүктеге мерекелік шыршалар қойылған. ЭКСПО аумағында 23 метрлік шырша пайда болады. Дәл сондай Ботаникалық бақта да бар."
"Трамп TikTok басшысымен кездесті Бұл туралы CNN ақпарат көздеріне сілтеме жасап хабарлады. АҚШ-тың жаңадан сайланған Президенті мен TikTok бас директоры Шоу Цзы Чу арасындағы кездесу 16 желтоқсан күні түстен кейін Трамптың Мар-а-Лагодағы жеке резиденциясында өткен. Олардың арасындағы әңгіменің мазмұны белгісіз. Бұған дейін баспасөз мәслихатында сөйлеген Трамп TikTok мәселесін қарастыратынын айтып, аталмыш қосымша оған жастар аудиториясы арасында жеңіске жетуге көмектескен. ℹ Еске салайын, Байден ұлттық қауіпсіздікке қатер төнгендіктен TikTok-қа тыйым салатын заңға сәуір айында қол қойды. ByteDance әлеуметтік желіні 19 қаңтарға дейін АҚШ бизнесіне сатуы керек, әйтпесе TikTok қолданбалар дүкендерінен жойылады. t.meatamekenbusiness_silkway"
"Қазақстан құс етін Қытай нарығына шығармақ Қазақстан қазір өзін отандық құс етімен 72-ға қамтамасыз етіп отыр. Бұл көрсеткішті 1-2 жылда 100-ға жеткізіп, экспортқа шығамыз, дейді Премьер-министрдің орынбасары Серік Жұманғарин. Біздің басты нарығымыз ол Қытай. Құс етінің барлығын нарыққа шығару үшін оны шетелдік реестрге кіргізуіміз керек. Ол ұзақ жұмыс. Басынан аяғына дейін бір жыл кетеді. Біз жолдың біразынан өттік. Қазір енді олардың инспекциялары келіп, біздің құс фабрикаларымыздың тексеріп, реестрге кіргізсе, онда жұмыс аяқталады, - деді ол. t.meatamekenbusiness_silkway"
"Қостанай облысында Q-Café франшизасымен жаңа кофехана ашылды Qazaq Oil ЖМҚС желісі өз ықпалын HoReCa саласында да кеңейтіп отыр. Q-café жобасы елорданың аумағынан асып отыр. Алғашқысы Қостанай облысына қарасты Заречное ауылында ашылды. Бұл тұрғын үй секторына жақын маңдағы, қозғалыс қарқындылығы жоғары республикалық трассадан қол жетерлік жердегі елдімекен. Кофехананың жанында жақын арада көлік жуатын орын іске қосылмақ, бұл жаңа мекемеге келушілердің санын арттырады. Q-café жобасы Qazaq Oil ЖМҚС желісін жаңғыртумен байланысты тарихтың жалғасы. Компания өзінің экожүйесін дамытып келеді. Кофе, кондитерлік өнімдер, хот-догтар сатып алуға болатын жанармай құю бекеттеріндегі гастрономиялық аймақтар сатылымның тұрақты өсуін көрсетіп отыр. Жоба жетекшілерінің дерегінше, жанармай құю бекеттерінен ай сайын 500 мың шыны аяқ кофе, тағы 200 мыңға жуық хот-дог сатып алынады. Сату қарқыны артып жатыр. Толығырақ inbusiness сайтынан оқи аласыздар."
"Аir Аstana AYALA қорын ESG-ге қосқан үлесі үшін марапаттады Онда компаниялардың тұрақты даму саласындағы бастамаларын іске асыруға көмектесетін серіктестері атап өтілді. Марапатталған серіктестердің арасында - халықаралық және қазақстандық компаниялар. AYALA қайырымдылық қоры қайырымдылық саласындағы көп жылғы жемісті ынтымақтастығы үшін Air Astana-дан ESG Award алды. ESG Awards марапаты алғаш рет компанияның әріптестеріне компанияның ESG қағидаттарын экология, әлеуметтік жауапкершілік, корпоративтік басқару іске асыруға қосқан үлесі үшін беріледі. Іс-шара әріптестердің борттық қызмет көрсету, еңбекті қорғау, қызметкерлерлерді оқыту және дамыту, экология, ұшу қауіпсіздігі, қайырымдылық және т.б. салалардағы қадірін арту, сондай-ақ компанияның ESG-бастамалары туралы хабардарлығын арттыруға бағытталған. Толығырақ inbusiness сайтынан оқи аласыздар."
"Qazaq Oil жанармай бекеттеріндегі сапаның жаңа деңгейі Tulpar премиум жанармайы енді барлық өңірде қолжетімді! Qazaq Oil жанармай құю станциялары желісі француздық TotalEnergies компаниясымен бірлесіп жасалған брендтік Tulpar премиум отынына көшті. Бұл жаңа буын өнімдері сіздің көлігіңізге жайлылық, қауіпсіздік және қамқорлық көрсету үшін жасалған. Неліктен Tulpar-ды таңдау керек? Tulpar бұл озық технологиялардың көмегімен жасалған жанармай және ол Қозғалтқыштың қуатын арттырып, жүргізу динамикасын жақсартады. Жанармай шығынын азайтады. Қозғалтқышты ластанудан қорғайды және зиянды шығарындыларды төмендетеді. Tulpar премиум жанармайының түрлері Tulpar-95 Tulpar-98 ДТ-Tulpar Жақында Tulpar-92 де қолжетімді болады премиум сапа енді одан да көп көлік иелеріне ұсынылады! Tulpar-мен жаңа жүргізу стандарттарын сезініңіз тегіс қозғалыс, қуат және әрбір шақырымда сенімділік. Көлігіңіз үшін ең үздік отынды Qazaq Oil жанармай бекеттерінде таңдаңыз! Дереккөз Qazaq Oil баспасөз қызметі."
"Сауда және интеграция министрлігі мен еліміздегі ірі банк Halyk шағын және орта бизнес секторында бірлескен жобаларды іске асыру бойынша ынтымақтастықты бастады. 6 желтоқсан күні Сенатта Азық-түлік қауіпсіздігі ұлттық қауіпсіздіктің негізгі құрамдас бөлігі тақырыбында парламенттік тыңдау өтті. Азық-түлік өнімдерінің саудасы мен экономикалық қолжетімділігін дамыту, олардың сапасы мен қауіпсіздігі, ауыл шаруашылығының азық-түлік қауіпсіздігіне әсері секілді мәселелер талқыланды. Парламенттік тыңдау аясында Сауда және интеграцияның бірінші вице-министрі Айжан Бижанова мен Halyk Басқарма төрағасының орынбасары Дәурен Сартаев банктің ел нарықтарын цифрландыру жөніндегі жобасын таныстырды. Сұрақ-жауап сессиясында Премьер-министрдің орынбасары Серік Жұманғарин Halyk Bank-тің агроөнеркәсіптік кешенді қаржыландырудағы өз өндірісінің үлесін арттырудағы рөлін атап өтті. Вице-министр Айжан Бижанова ұсынылған бастамалардың негізгі сипатына баса тоқталды. Толығырақ Inbusiness.kz сайтында."
"Назарбаев университетінде 73 млрд теңге тиімсіз жоспарланған Жоғары аудит палатасының төрағасы Әлихан Смайылов аталған университетте жүргізілген аудит нәтижесінің кей тұстарымен бөлісті. Ең негізгі кемшіліктерді айтатын болсақ, университет әлі күнге дейін республикалық бюджеттің қаражатына тәуелділігі сақталып отыр. Бұл университеттің мәртебесіне, мемлекет тарапынан берілетін көмекке және оны салықтардан босатуға қарамастан, әлі де университет 97 республикалық бюджет тарапынан қаржыландырылып отыр, - деді төраға. Бас аудитор университеттің стратегиялық құжатында оқу орнының республикалық бюджеттен кетіп, жеке қаржы көздеріне көшу керектігі жазылғанын айтты. Екінші мәселе қолданыстағы заңнама университетті қаржылық есептемені ұсынуға міндеттемейді. Бұл университеттің жұмысының ашықтығына кері әсерін тигізеді. Мысалы, аудиттің нәтижесі бойынша 73 млрд теңгеге тиімсіз жоспарлау мен тиімсіз пайдалану фактілерін анықтадық. Сонымен бірге жарты млрд теңгеге қаржылық бұзушылықтарды анықтадық, - деді."
"Қазақстандықтар енді Қытай шекарасынан жаяу өте алады Абай облысында жаяу жүргіншілерге арнап Бақты кеден бекеті ашылды. Жолаушыларға айына 1 рет 25 келіге дейін жүк өткізуге рұқсат етіледі. Ал халықаралық жолаушы тасымалдауға арнайы рұқсаты бар көлікпен ғана кіріп шыға алады. Бұл екі ел арасындағы байланысты нығайтып, саяхатшыларға қолайлы жағдай жасаумен қатар сауда айналымын арттыруға мүмкіндік береді, - деп жазылған өңір әкімдігі хабарламасында. Бақты кеден бақылау бекетіндегі терминалдарды қайта жаңғырту жұмысы аяқталғанға дейін туристер белгіленген тәртіп бойынша қолданыстағы заңнамаға сәйкес қатынайды. t.meatamekenbusiness_silkway"
"Отбасы банктің кейбір салымшылары мемлекеттік сыйақыдан қағылуы мүмкін Бұл депозит ашқанына үш жыл толған, алайда бұл аралықта ипотекалық несие рәсімдемей, тек мемлекеттік сыйақы алып жүрген қазақстандықтарға ғана қатысты болады. Оларға бұл сыйақы түрін төлемеу жоспарланып отыр. Ал азаматтардың қалған санатына мемлекеттік сыйақы әрі қарай да берілмек. Отбасы банк АҚ басқарма төрағасы Ләззат Ибрагимова қазір осындай ұсыныс қаралып жатқанын айтты. Сөзінше, бұл мемлекеттік сыйақылардың әділ бөлінуі үшін керек."
"Елордада Болат Мажағұловтың соты басталды Экс-шенеуніктің ісі қылмыстық істер жөніндегі мамандандырылған ауданаралық сотта қаралып жатыр. Мажағұлов Қылмыстық Кодекстің 189-бабы 4-бөлігінің 2-тармағы Сенiп тапсырылған бөтен мүлiктi иемденiп алу немесе талан-таражға салу бойынша күдікке ілінді. Мәди Қанапин оның сыбайласы деп айыпталды. Мажағұловтың қорғаушысы бұлтартпау шарасын өзгертуді сұрағанымен, өтініші қанағаттандырылмады. Айыптау актісі оқылғаннан кейін екі күдікті де кінәларын мойындамады. Осы жылдың қыркүйегінде Астана қалалық мәдениет басқармасының бұрынғы басшысы мен мердігер 2016 жылы Күн субұрқағын салу кезінде 1 млрд теңгеден астам қаражат жымқырды деген күдікке ілінді. Тиісті нысанның ашылуы Астана күніне орайластырғанымен, 2017 жылдан бері субұрқақ апатты жағдайда тұр. Тергеу барысында мәдениет басқармасы субұрқақ құрылысын мемлекеттік сатып алу рәсімінсіз жүргізгені белгілі болды. Мажағұловтың 3 коммерциялық нысанына, 2 автотұрағына және премиум санаттағы пәтеріне шектеу қойылды."
"Қазақстан астықты экспорттау нарығын кеңейтуде Жыл сайын 8-9 млн тонна астық тасымалданады, оның 6-7 млн тоннасы бидай. Экспорт географиясы 40-тан астам елді қамтиды. Орталық Азия, Ауғанстан, Қытай, Түркия, Иран, Италия, Тунис елдері дәстүрлі нарық саналады. Жыл басынан бері 6,3 млн тонна астық экспортталды. Өзбекстанға жеткізілім 42-ға артып, 944 мың тонна болды, өткен жылы 665 мың тонна тасымалданған. Тәжікстанға жеткізілім 49-ға өсіп, 2023 жылғы 254 мыңнан биыл 377 мың тоннаға дейін жетті. Қытайға экспорт көлемі 304 мыңнан 355 мың тоннаға дейін артқаны байқалды. Ауғанстанға жеткізілім көлемі 67 мыңнан 115 мың тоннаға дейін артты. Иранға экспорт көлемі 10 мың тоннадан 30 есеге артып, 299 мың тонна болды. Биыл экспорттық әлеует 12 млн тоннаға жетеді деп болжануда. Негізгі өткізу нарықтарынан бөлек, Әзербайжан, Ауғанстан, Иран, Ирак, Солтүстік Африка және ЕО елдеріне Қара және Балтық теңіздерінің порттары арқылы 2 млн тоннаға дейін астық тасымалдау мәселесі пысықталуда."
"Қазақстан мен Қытай арасындағы шетелдік рұқсат бланкілері электронды форматқа ауысты Бұл туралы ҚР Көлік министрлігінің Автомобиль көлігі және көліктік бақылау комитеті хабарлады. Ведомство дерегінше, осы жылдың басынан бері Қытай тарапымен 190 000 бірлік көлемінде жүктерді тасымалдауға арналған рұқсат бланкілерімен алмасу жүргізілді. Электронды форматтағы бланкілерді енгізудің негізі Мемлекет басшысының 2023 жылғы мамыр айында Сиань қаласына жұмыс сапары аясында қол қойылған құжаттан бастау алады. Ал электронды форматқа көшудің нақты уақыты биылғы қыркүйекте орын алған Премьер-министрдің Шанхайға іс-сапары аясында қытайлық әріптесімен кездесу барысында бекітілді. ℹ Жалпы, қазақстандық тасымалдаушылардың халықаралық автотасымалдарға қатысу көрсеткіші 31 дан 2021 52 ға 2023 дейін өсті. Бүгінгі таңда Қазақстан әлемнің 42 елімен шетелдік рұқсат бланкілерін алмасуды жүзеге асырады. t.meatamekenbusiness_silkway"
"Үшінші тұлғаларға поштаны қабылдап алу мүмкіндігі беріледі. Мәжіліс Пошта туралы заң жобасын бірінші оқылымда қарады. Бүгінде пошта саласы трансформациядан өтіп жатыр. Алайда қазіргі кезде қағаз хаттарды, мерзімді басылымдарды жеткізу қызметтері азайып келеді. Осы жағдайда пошта байланысының логистикалық инфрақұрылымын жоғалтпау және дамудың оңтайлы жолдарын табу маңызды, - деді депутат Екатерина Смышляева Заң жобасында көзделген өзгерістер РIN-код немесе QR болған кезде үшінші тұлғалардың поштаны қабылдап алу мүмкіндігін береді. Бұл тауарды маркетплейстерден пошта бөлімшесіне және үйге жеткізуді жеңілдетеді. Жобада сәлемдемелерді қабылдау үшін поштаматтарды орналастыру және пайдалану тәртібі көзделеді. Бұл норма оларды кондоминиум нысандарында орналастыру үшін қажет. Талап етілмеген кейбір әмбебап қызметтер алынады. Мысалы, пошта карталарын немесе бандерольдерді жіберу. Талап етілмеген корреспонденцияны сақтау мерзімі қысқарады. Ескірген нормалар алынады."
"Елге қайтарылған қаражатқа жатақхана салынады Үкімет заңсыз шығарылған активтер есебінен Шымкентте мектеп-интернат-колледж тәрбиеленушілері үшін 300 орындық жатақхана салу туралы шешім шығарды. Осы мақсатта арнаулы мемлекеттік қордан 2,6 млрд теңгеден астам қаражат бөлінді. Жатақхана барлық заманауи талаптарға сай болады. Жобада ұлдар мен қыздарға арналған бөлек блоктар, медициналық блок, асхана, ойын бөлмелері және басқалары қарастырылған. Бүгінде Сайрам көмекші мектеп-интернат-колледжі арнайы кешенінде 363 адам оқып жатыр. Жаңа ғимараттың құрылысы 120 оқушыға арналған жатақханадағы орын тапшылығын жоюға мүмкіндік береді. Нысан 1975 жылы салынған. Қазіргі уақытта орын тапшылығына байланысты оқу орнындағы кейбір кабинеттер балаларға арналған жатын бөлмелері ретінде қарастырылған. 67 оқушы үйде оқуға мәжбүр. Жаңа жатақхана балалардың өмір сүруіне және олардың сапалы білім алуына қолайлы жағдай жасайды, - делінген Үкімет таратқан хабарламада."
"Президент One Water саммитінің ашылу салтанатында сөз сөйледі Әлемде 2 млрд-тан астам адам сапалы ауыз суға жарымай отыр, ал 4 млрд халық су тапшылығына ұшырады. Жер аумағы көлемді және теңізге шығатын жолы жоқ ел ретінде Қазақстан судың қадірін анық сезінеді. Су таусылмайтын ресурс емес. Мұны өз басымыздан өткерген жағдайдан білеміз. Судың да сұрауы бар. Оны үнемдеп пайдалану керек. Судан таршылық көрмеудің маңызды аспектілерінің бірі су қоймаларының әлеуетін арттыру, мұздықтарды сақтау, суарудың инновациялық жүйесін енгізу. Мұздықтар дүниежүзіндегі 2 млрд-қа жуық адамды сумен қамтамасыз ететін өзен-көлдерді қоректендіреді. Сондықтан еруіне жол бермей, зерттеу жұмыстарын жүргізіп, бірыңғай су саясатын әзірлеген жөн. Мұздықтарды қорғау мен зерттеуге арналған жаһандық орталықтарды біріктіретін серіктестік құру ұсынамын. Су тапшылығы азық-түлік және энергетика қауіпсіздігіне, өнеркәсіп өсіміне қауіп төндіреді. Қазақстан 2026 жылы БҰҰ қолдауымен Өңірлік климат конференциясын өткізеді."
"Енді алтын-күмісті әкелу мен әкету арнайы тәртіппен жүзеге асырылады. Бұл жеке және заңды тұлғаларға қатысты. Бұдан былай Алтын мен күмісті әкелу немесе әкету кезінде кедендік декларация толтырылуы тиіс. Құнды металдарды тасымалдау тиісті құжаттармен, соның ішінде заңды иелік ету туралы дәлелдемелермен расталуы қажет. Әкелінетін және шығарылатын aлтын мен күмістің салмағы мен үлгісі туралы толық ақпарат берілуі міндетті. Егер заңсыздық анықталса, жауапкершілік қарастырылған. Ереже Ұлттық экономика министрілігінің бұйрығымен бекітілді."
"Үкімет теңгенің әлсіреуінен халық пен бизнес үшін болатын салдарды барынша азайтуға уәде беріп отыр. Мемлекет жәрдемақыға индексация жасамақшы. Бизнес пен азаматтарымыздың алаңдаушылығын түсіне отырып, Үкімет пен Ұлттық банк валюта нарығындағы тұрақтылықты қамтамасыз ету бойынша келісілген шаралар қабылдап жатыр, - деді. Ведомство басшысының сөзінше, теңгеге әсер етіп жатқан үш фактор бар. Біріншісі - доллардың нығаюы, екіншісі әлемдік мұнай бағасының төмендеуі. Бұдан басқа Ресей Қазақстанның негізгі сауда серіктесі болғандықтан, рубльдің әлсіреуі де теңге бағамына әсер етіп отыр. Бұл ретте Үкімет қазақстандықтардың әлеуметтік жағдайы мен әл-ауқатының нашарлауына жол бермейміз деп сендіріп отыр. Бұл үшін ресурстар жеткілікті, - деді Байбазаров. 1 қаңтардан бастап ынтымақты зейнетақыны 8,5-ға, әлеуметтік төлемдерді және базалық зейнетақыны 6,5-ға жыл сайынғы индексациялау жүргізіледі. 2025 жылғы бюджетте әлеуметтік төлемдердің 42 түрі бойынша 6 трлн теңгеге шығыстар қарастырылған, - деді."
"Байден ұлына рақымшылық жасады АҚШ президенті екі қылмыстық іс бойынша кінәлі деп танылып, үкімін күтіп отырған ұлы Хантерге рақымшылық жасады. Бұл ақпаратты Ақ үй таратты. Осы қызметтегі алғашқы күннен бастап мен Әділет министрлігінің шешімдеріне араласпайтынымды айттым және ұлымның әділетсіз қудаланғанын бақылап отырсам да, өз сөзімде тұрдым,- деді Байден. Джо Байден ұлына қатысты соттар саясатпен ластанғанын, сол себепті заңсыз шешімдермен аяқталғанын мәлімдеді. Америкалықтар әке мен президенттің неге мұндай шешімге келгенін түсінеді деп үміттенемін, делінген хабарламада. Қыркүйек айында президенттің өзі де, оның баспасөз хатшысы да ұлына рақымшылық жасау туралы жарлық шығарылмайтынына сендірді. Маусым айында сот 54 жастағы Хантер Байденді 2018 жылы қару сатып алу кезінде есірткіге тәуелді екенін жасырғаны үшін айыптады. Содан кейін қыркүйекте Хантер Байденнің өзі салық төлеуден жалтарғанын мойындады. Үкім 12-16 желтоқсанда шығарылады деп жоспарланған. Ол 15 жылға дейін сотталуы мүмкін еді."
"Төрт сағатқа созылған ОДКБ отырысы аяқталды. Қорытындысы бойынша мемлекет басшылары Ұжымдық қауіпсіздік кеңесінің декларациясын қабылдап, бірқатар құжатқа қол қойды Тәжік-ауған шекарасын нығайту жөніндегі ҰҚШҰ-ның мақсатты мемлекетаралық бағдарламасы бекітілді. Президенттер Ұлы Жеңістің 80 жылдығына байланысты мәлімдеме қабылдап, келесі жылы айтулы датаға орай ұйымдастырылатын мерекелік іс-шаралардың жоспарын бекітті. Астанада қабылданған құжаттар Ұйым мен ұжымдық қауіпсіздік жүйесін барлық мүше мемлекеттердің мүддесіне сай кешенді түрде дамытуға бағытталған. Қазақстанның биылғы ұйымға төрағалығы өте жоғары бағаланып жатыр. Қазақстан ұйым аясындағы барлық жұмыстарға үлкен жауапкершілік танытты. Өз жағымыздан хатшылық бүгінгі Ұжымдық қауіпсіздік кеңесінің отырысын оң бағалайды. Отырыстың ең басты нәтижесі мемлекет басшылары ұйымның барлық қағидалары мен міндетіне беріктігін паш еткенін атап өту керек, - деді ұйымның бас хатшысы Иманғали Тасмағамбетов. 2025 жылы ұйым төрағылығы Қырғызстанға өтеді."
"TikTok кәмелетке толмағандарға cұлулық сүзгілерін пайдалануға тыйым салады TikTok әлеуметтік желісі алдағы апталарда 18 жасқа толмаған пайдаланушыларға түр-әлпетін жақсарту сүзгілерін пайдалануға тыйым салады. Бұл технологияның жасөспірімдердің психикасына және өзін-өзі бағалауға әсері туралы алаңдаушылықпен байланысты. Бұл туралы компания Дублиндегі штаб-пәтердегі қауіпсіздік форумында жариялады. Кәмелетке толмағандарға көз бен ерінді жасанды түрде үлкейтуге, сондай-ақ терінің өңін тегістеуге немесе өзгертуге тыйым салынады. Шектеулер Bold Glamour сияқты сүзгілерге қолданылады, бірақ мультфильмдегі қоянның құлағын немесе ит мұрнын қосатын сүзгілерге әсер етпейді. ℹ TikTok сонымен қатар 13 жасқа толмаған пайдаланушыларды бұғаттау үшін алгоритмдерді күшейтетінін мәлімдеді. Жыл соңына дейін платформа жас шектеулерін айналып өтетін адамдарды анықтайтын жаңа жүйелерді сынауды бастайды. t.meatamekenbusiness_silkway"
"Мектепте орамал тағуға тыйым салынды. Сот шешімі шықты. Астана қаласының кәмелетке толмағандардың істері жөніндегі соты мектепте орамал тағуға қатысты ішкі тәртіп ережелері ісін қарады. Сотқа талап қойған оқушының әкесі ішкі ережелермен келіспейтінін мәлімдеген. Ол министрдің бұйрығында бас киімге нақты тыйым салынбаған деп есептейтінін айтқан. Сот тараптардың дәлелдерін зерттеп қарастырды. Білім туралы Заң мен мектептің Жарғысы мектеп формасы барлық оқушылар үшін діни немесе басқа да ерекше белгілерсіз біртұтас болуы керек деп ұйғарады. Бұл оқушылар арасындағы теңдікті, бейтараптықты және үйлесімділікті қамтамасыз етуге бағытталған. Әртүрлі конфессиялардың элементтерін мектеп формасына енгізуге жол берілмейді, - деген қорытындыға келді. Заң органы оқушылардың бірыңғай мектеп формасын киюі дұрыс тұжырым деп таныды. Бұл оқушылар арасындағы теңдікті, бейтараптықты және үйлесімділікті қамтамасыз етуге бағытталған, деп хабарлады мамандандырылған ауданаралық сот."
"Дәрігерлерге басшылықтан қысым көп. Мамандар жұмыстан кетіп жатыр Мәселені көтерген депутат Нұргүл Тау Үкіметке сауал жолдады. Сөзінше, кадр тапшылығының негізі осы. Мәселен 1 жылда Алматыдағы 1 ауруханадан - 398 адам, 10 - 121 адам, 30 - 90 адам және Көкшетаудағы облыстық балалар ауруханасында 153 адам жұмыстан кеткен. Алматыдағы Кардиологиялық орталығында жаңа басшының келуімен 1 жылда 218 маман жұмыстан шыққан. Ол қатарда білікті кардиохирургтар, 15-20 жылдан астам қызмет еткен тәжірибелі дәрігерлер, зейнет жасына таяған мамандар бар, - деді. Мәжілісмен қысым арқылы жұмыстан шығару білім беру, мемлекеттік және бюджеттік салаларда да кездесетінін атап өтті. Осы ретте депутат еңбек министрлігінен жұмыстан шығарудың есебін алып, тексеруді ұсынды. Зейнет жасына таяғандармен еңбек шартын жасағысы келмейтіндерді жауапқа тарту, кәсіподақ қызметін жетілдіру қажет деген пікірде. Бұған қоса, 30 жұмыстан шыққан жағдайда, басшыға әкімшілік жауапкершілік тағайындау, 50 жетсе қызметінен босатуды ұсынды."
Қытайдан Алматыға келген туристер саны өсті 2024 жылдың бірінші жартыжылдығында Алматыға Қытайдан 40 мыңнан астам турист келген. Бұл өткен жылдың сәйкес кезеңімен салыстырғанда 68-ға көп. Көрсеткіш келер жылы да еселеп көбейері сөзсіз. ℹ Өйткені осы жазда Қазақстан Президенті Қасым-Жомарт Тоқаев пен Қытай Халық Республикасының Төрағасы Си Цзиньпин 2025 жылы Қазақстанда Қытай туризм жылын өткізу туралы маңызды шешім қабылдаған еді. t.meatamekenbusiness_silkway
"Үкімет биыл өздігінен бюджетке 10 түзету енгізген. Парламентпен ақылдаспай. Ал бүгін Мәжіліске заңнамалық деңгейде басқа түзетулерді бекіттіру үшін келген. Ол енді кірістің төмендігі, шығысты жабу үшін қордан қаражат алу мәселесі. Депутаттар министрлер кабинетінің жағдайды ашып айтпайтынына наразы. Не Үкімет мүшелері жағдайды түсінбейді не Парламентке тек формалды түрде келіп, кетеді деп сөкті. Отырыс барысында Ұлттық экономика министрі түзету енгізуге құзіреттілігіміз бар деп, өзгерістерді түсіндіруге тырысты. Бюджеттің шығындарын үнемдеп, тек су тасқыны салдарын жоюға бағыттадық. Іссапар, форумдар, инвестициялық жобалардың шығындарын қайта қарадық. Соның арқасында ауыл шаруашылығын қаржыландыруды үш есе ұлғайтуға қол жеткіздік. Сол секілді тұрғындарды газбен қамтуға қосымша 100 млрд теңге бөлуге мүмкіндік алдық, - деді. Мәжіліс спикері бұл Үкіметтің кемшілігі, бюджетті жоспарлай алмайсыздар деп кесті. 10 рет бюджетке өзгеріс енгіздік дегеніңізді ерлік секілді айтып отырсыз ғой, - деді Қошанов."
"Бір жылда Путин екеуміз төрт келіссөз жүргізіп, халықаралық шарада бірнеше мәрте кездесіп, телефонмен жиі сөйлестік Қасым-Жомарт Тоқаев Известия газетіне жарияланған мақаласында Қазақстан мен Ресей ықпалдастығы осылайша тұрақты өрбіді деп жазады. Елде Ресейдің 23 мың компаниясы жұмыс істеп жатыр. Оның 4 мыңы биыл құрылды. Былтыр Ресей компаниялары 3 млрд инвестиция салды Жалпы құны 18 млрд болатын 90-нан астам жоба іске қосылды. Қазір 49 жоба жүзеге асырылуда. Ішінен 3 ЖЭО мен Екібастұздағы ГРЭС жаңғырту жұмыстарын айтуға болады. Газбен қамту бастамалары да бар. Путиннің мемлекеттік сапары қазақ-орыс қатынасының тарихындағы аса маңызды оқиға болмақ. Біз, елдерімізді ең ұзын шекара қосып тұрғанын әрдайым есте ұстаймыз. Оны мәңгі достық шекарасы деп санаймыз. Елдеріміз Ұлы Жеңістің 80 жылдығын атап өтуге дайындалып жатыр Ресейдің оқу орындарында 60 мыңға жуық студентіміз білім алып жүр. Елімізде 3500-дей мектеп Пушкин тілінде білім береді. Барлық өңірде орыс драма театрлары бар."
"Трамп Қытай, Канада және Мексикаға жаңа тариф енгізуге уәде берді АҚШ-тың жаңадан сайланған президенті Дональд Трамп Қытай, Канада және Мексикаға қосымша баж салығын енгізуге уәде берді. Олар қолданыстағы тарифтерден басқа осы елдердің барлық тауарларына енгізіледі. Қытай үшін баж салығы 10, қалған екі ел үшін 25 болады. Трамп бұл туралы бұйрыққа қызметке кіріскен бірінші күні 20 қаңтар қол қоятынын айтты. ℹ Аталмыш үш ел АҚШ-тың ең ірі серіктестері болып табылады. Сондықтан бұл жаңалықтан кейін канадалық доллар соңғы төрт жылдағы ең төменгі деңгейге дейін төмендеді. Песо 2022 жылдан бері ең төменгі деңгейге жақын саудаланды. Қытай юані де шетелде сәл құлдырады. t.meatamekenbusiness_silkway"
"Қазақстан өз аумағы арқылы Ресейден Қытайға газ транзитінің шарттарын атады Қазақстан өз аумағы арқылы Қытайға ресейлік газды жеткізуге мүдделі және оң шешім қабылданса, бұл бағыт үшін аумақ беруге дайын. Бұл жайлы журналистерге еліміздің энергетика министрі айтты. Алмасадам Сатқалиев, біздің тарап ел нарығына 10 миллиард текше метрге дейінгі газды арнайы бағамен алғысы келетінін негізгі шарт ретінде атады. Сондай-ақ, ол аталмыш жоба бірінші кезекте екі мемлекеттің құзыретіне жататынын, олар жобаны жүзеге асыруды бастау үшін негізгі параметрлерді өздері анықтауы тиіс екенін атап өтті. ℹ Еске салайын, 15 қарашада Ресей премьер-министрінің орынбасары Александр Новак ресейлік тарап Қытайға газ экспортының жаңа әлеуетті бағытын - Қазақстан арқылы жылына 35 миллиард текше метрге дейін жеткізуді қарастырып жатқанын хабарлады. Содан кейін ол бұл жобаны әзірлеу бастапқы кезеңде екенін түсіндірді. Оның айтуынша, ықтимал газ құбырының бағыты Шығыс Қазақстан арқылы өтеді. t.meatamekenbusiness_silkway"
"Дәрі-дәрмек бағасы арзандамақ Бұл Денсаулық сақтау министрлігінің баға механизмдеріне енгізілетін өзгерістерге байланысты. Нақты қандай жұмыстар екенін депутат Аймағамбетов тізбелепті. Бағаны тіркеуде бірыңғай тәсіл енгізіледі Шекті бағаларды қалыптастыру үшін бірыңғай баға белгіленеді. Бұл негізсіз қымбаттатуға жол бермейді. Негізсіз шығындарды алып тастау Бұрын маркетинг және тасымалдау шығыны 30-ға дейін жетіп, министрлік бұйрығымен тағы 15 қосылатын. Енді бұл шығындар алынып тасталады. Көтерме және бөлшек саудаға қосылатын үстеме Көтерме 15-20-ға. Бөлшек 20-30-ға дейін төмендейді. Референттік баға енгізіледі. Дәрі бағасы халықаралық бағамен салыстырылып отырады. Дәріханаларды бақылау үшін бірыңғай референттеу жүйесі енгізіледі. Мемлекеттік органдардың ақпараттық жүйелерімен бірігіп, тасымал мен өзге шығындар туралы объективті деректер алынады. Нәтижесінде МӘМС және ГОБМП аясындағы шекті баға 10-12-ға төмендейді. Көтерме және бөлшек сауда 15-25-ға арзандайды."
"Президент баспана мәселесін шешетін заңға қол қойды. Заң азаматтардың, қандастардың тұрғын үй жағдайларын жақсартуға қатысты мемлекеттік қолдау тетіктерін жетілдіруге бағытталған. Бірінші блок, Отбасы банкінің негізінде тұрғын үй кезегіне қоюды, есепке алуды және бөлуді бір орталықтан жүзеге асыратын кешенді даму және қолдау институтын құруды көздейді. Отбасы банкі қордан жалға алынған үй үшін жалдау ақысының бір бөлігін субсидиялауды, жеңілдетілген ипотека беруді жалғастырады. Отбасы банк тұрғын үйді бөлу кезінде баспанаға мұқтаж азаматтарды есепке қою күні мен табыс деңгейін ескереді. Бұл, алдымен, кезекте ұзақ уақыт тұрған адамдарды үймен қамтуға мүмкіндік береді. Екінші блокта үйге мұқтаж адамдар үшін қосымша кепілдіктер енгізу қарастырылған. Үшінші блок мемлекеттің қолдауымен берілген үйді иелену және пайдалану тетігін регламенттейтін ережелерді толықтырады. Төртінші блок құрылыс, азаматтардың депозиттеріне кепілдік беру саласындағы заңнамаларды жетілдіруге бағытталған."
"Трамп Қытай тауарларына 40-дық тариф енгізуі мүмкін Reuters жүргізген сауалнамаға сәйкес, экономистер Дональд Трамп 2025 жылдың басында Қытайдан әкелінетін тауарларға 40-дық тариф енгізеді деп санайды. 60-дық тарифке бармайды деп болжам жасап отыр. Трамп өзінің алғашқы президенттік мерзімінде Қытай тауарларына 7,5-25 мөлшерінде тариф енгізген еді. Біз АҚШ-тың жаңа әкімшілігі Трамптың алғашқы жоспарларына қайта оралады деп күтеміз, дейді ANZ бас экономисі Рэймонд Юнг. Оның айтуынша, Қытай тауарларына орташа тариф 32-37-ға дейін өсуі мүмкін. Мұндай тарифтер Қытай экономикасының өсуін шамамен бір пайыздық тармаққа төмендетуі ықтимал. Сарапшылардың көбі 2025 жылы Қытайдың ЖІӨ-сі 4,5-4,8-ға, ал 2026 жылы 4,2-ға өседі деп болжап отыр. t.meatamekenbusiness_silkway"
"Заманбек Нұрқаділовтің бірінші әйелі өмірден өтті Бұл туралы қызы Құралай Нұрқаділова әлеуметтік желідеге парақшасында хабарлады. Марқұм 79 жасында қайтыс болды. Айта кетейік, Нұрбике Нұрқаділова Заманбек Нұрқаділовпен шаңырақ көтеріп, 27 жыл бірге тұрған. Олар 1995 жылы ажырасқан. Олардың Қайрат, Құралай есімді ортақ екі баласы бар."
"Робот иттерден, өздігінен жүзетін кемелерден және қашықтан басқарылатын көліктерден тұратын жасанды интеллектке негізделген патрульдік топ Дүниежүзілік интернетті басқару конференциясында қауіпсіздікті қамтамасыз етті. t.meatamekenbusiness_silkway"
"15 жыл бойы іздеуде болған қылмыскер Ресейде ұсталды Павлодар облысы Ақсу қаласында кәмелетке толмаған қызды зорлап, оның өліміне себепші болған қылмыскер 15 жылдан кейін ұсталды. Ол Ресейдің Краснодар өлкесінде қолға түсіп, Қазақстанға экстрадицияланды. Бұл туралы Бас прокуратура хабарлады. 2008 жылы күдікті кәмелетке толмаған қызды зорлап, қылмысы ашылып қалу қаупінен қорқып, таныстарымен бірге оның өліміне қатысқан. Қызды күштеп көлікке отырғызып, қала сыртына алып шыққан. Жолда сыбайластарының бірі оны буындырып өлтіріп, қылмысты жасыру мақсатында денесін далаға көміп кеткен, - делінген хабарламада. Оқиғадан кейін күдіктілердің көпшілігі ұсталғанымен, басты фигурант қашып үлгерген. Оны осы жылдың қыркүйегінде ғана құқық қорғау органдары Ресей аумағында анықтады. Қазіргі уақытта қылмыскер Петропавл қаласының тергеу изоляторына қамалды. Оған он жылдан жиырма жылға дейінгі мерзімге бас бостандығынан айыру немесе өмір бойына бас бостандығынан айыру жазасы қарастырылған, - дейді Бас Прокуратура."
"Орыс тілі ұйымын қаржыландыруға жылына 43 млн теңге бөлінеді Министр Саясат Нұрбек бұл көп емес деді. Бүгін мәжіліс осыған қатысты заңды қабылдады. Естеріңізде болса, Тоқаевтың бастамасымен орыс тілі ұйымын құру туралы шартқа 2023 жылы Бішкекте ТМД елдер басшыларының саммитінде қол қойылған. Министрдің сөзінше, орыс тілі БҰҰ-ның ресми тілі мәртебесінен бөлек, ТМД, ОБСЕ, ОДКБ, ШОС, ЕАЭО сияқты бірқатар халықаралық ұйымдардың жұмыс тілі саналады. Халықаралық ұйым құрылса, Қазақстан жыл сайын жарна төлейді. Ресми процедура біткеннен кейін, заңға президент қол қойғаннан соң, 6 елдің бүкіл министрі жиналып, бұл ұйым қалай жұмыс істейтіні туралы шешім қабылдайды. 2025 жылдың басында негізгі шаралар басталады. Әр мемлекет ұйымның бюджетіне қаржы құяды. Қазақстан бөлетін қаржы 43 млн теңге. Бұл көп емес, деді министр. Айта кетейік, халықаралық ұйымға 6 ел кіреді Қазақстан, Қырғызстан, Өзбекстан, Беларусь, Ресей және Тәжікстан. Орталығы Сочиде болады. Сұрақ қойған Балжан Смаилова"
"Қытай ғалымдары Айдың арғы жағындағы вулканизмнің қанша жылға созылғанын анықтады Чанъэ 6 зондымен жерге жеткізілген айдың артқы жағындағы топырақ үлгілері Қытай ғалымдарына маңызды жаңалықтар ашуға мүмкіндік берді. Сонымен, Айдың арғы жағындағы вулканизм шамамен 1,4 миллиард жылға созылған, ал ірі атқылау шамамен 4,2 миллиард және 2,8 миллиард жыл бұрын болған. ℹ Чанъэ-6 зонды Айдың арғы жағынан 1935,3 грамм көлеміндегі топырақ үлгілерін Жерге осы жылдың 25 маусымында жеткізген болатын. t.meatamekenbusiness_silkway"
"300 мыңға жуық саяси қуғын-сүргін құрбаны ақталды Бұл туралы Мемлекеттік кеңесші Ерлан Қарин айтты. Мемлекеттік комиссия өткен жылдың желтоқсан айында өз жұмысын аяқтады. Нәтижесінде 600 мың іс құпиясыздандырылып, Президент архивінің жанынан құрылған ХХ саяси репрессиялардың материалдарын зерттеу орталығына тапсырылды. Бір іс кем дегенде 50-60 томнан тұратынын атап өту керек. Біз бір ғасырда жиналған материалдарды дәл сол көлемде 3 жыл ішінде тапсырдық. Қазіргі таңда оларды залалсыздандыру жұмыстары жүргізіліп жатыр. Комиссия жұмысының нәтижесінде 300 мыңға жуық адам ақталды. Олар кезінде түрлі себеппен қудаланған болатын. Есептейтін болсақ, жалпы саны 2 миллион болатын құжат жинақталды,деді. Айтуынша, саяси қуғын-сүргін құрбандарын ақтау жөніндегі комиссия жұмысының нәтижесі ретінде Алашорда ісі деп аталатын 12 томдық жинақ жарық көреді. Жалпы мемлекеттік комиссия құрамында 425 ғалым мен зерттеуші, оның ішінде 260-тан аса маман аймақтық комиссияда еңбек еткен."
"Шенеуніктер ұрлаған заттарды көргенде жиіркенген кезім болды Әлихан Бәйменов Қазақстанда бай-бағландардың сіз бен біздің ақшамызға сатып алған заттары кезекті аукционға шығарылады. Қарашаның 22-сі мен 26-сы аралығында Астана мен Алматыда бірнеше коммерциялық нысан сатылады. Активтерді қайтару жөніндегі комитеттің көмегімен тәркіленген қымбат заттар e-kazyna сайтында аукционға түседі. Құны 2 млн-нан 100 млн-ға дейін бағаланатын картье, булгари секілді әлемдік брендтер өз бағасынан арзанға саудаланады. Ал заңсыз активтерді қайтару жөніндегі комиссияның мүшесі Әлихан Бәйменов ел танитын азаматтар қазақтың қазынасын жүгенсіз жей берген,- деп отыр. Бізге алып келіп олардың не иеленгенін көрсеткенде жиіркенген кезім болды. Кейбір белгілі адамдар қолына іліккеннің бәрін ала берген. Соны көрген кезде ойлайсың. Не деген жүгенсіздік? Мемлекет иелігіндегі дүниені баса берген, баса берген. Мен атайын қаржы жинаған үлкен халықтың аузында жүрген азаматтардың біразы соның ішінде бар, - деді."
"Қытайлық киім сатушылар 80-ға дейінгі қайтарымға тап болды Қытайдың электрондық коммерция платформаларында әйелдер киімін қайтару көрсеткіштерінің күрт өсуі сала ойыншыларының табыстылығымен қатар жалпы салада сауда жасауына қауіп төндіреді. Taobao алаңындағы дүкендердің бірінің негізін қалаушы қазіргі уақытта киімнің орташа қайтарымы 90-ға дейін жетуі мүмкін екенін айтты. Бұл ретте бұрын қайтару көрсеткіші 20-дан аспаған. Өсу 2022 жылдан басталды. Әйелдер киімінің басқа сатушылары да мұндай көрсеткіштерді растайды. Қайтарудың көп болуының басты себебі - өнімнің сапасына қатысты. Мысалы, тауарлар суреттегідей болмаған және өлшем дұрыс келмеген. Сонымен қатар, ақысыз қайтару да табысты азайтқан. ℹ Тауарларды қайтару көрсеткіштерінің өсуі сатушылардың операциялық шығындарының, атап айтқанда орау және тасымалдау шығындарының артуына әкелген. Сондай-ақ, өнім сапасы мен тұтынушыларға қызмет көрсетуді нашарлатқан. t.meatamekenbusiness_silkway"
"Байден президент ретінде соңғы рет Си Цзиньпинмен кездесті АҚШ президенті Қытай басшысы тоқтаған қонақүйге барды. Олар Лимада өткен экономикалық форумға қатысқан еді. Екі ел жетекшілерінің кездесуі Трамптың билікке келуіне екі ай қалғанда өтті. Өйткені жаңа сауда соғыстары мен дипломатиялық дағдарыстарға қатысты алаңдаушылық бар. Байден Қытай мен АҚШ арасындағы қатынастар бәсекелестік, бірақ қақтығысыз болуы керек деп атап өтті. Си Цзиньпин екі ел арасындағы қатынастардың көтерілістер мен құлдыраулармен дамығанын еске салып, егер бір тарап екінші тарапты қарсылас не жау деп санаса, болашақта екі жақ өзара қайшылықтарға тіпті регрессияға тап болуы мүмкін екенін ескертті. Соңғы уақытта АҚШ Қытайды президенттік компания өкілдерінің телефон әңгімелерін бұзбақ болды деп айыптады. Сондай-ақ Америка билігін Қытайдың Тайваньға жасаған қысымы мен Ресейге қолдау көрсеткені де алаңдатты. Қытайдың мақсаты екі ел арасындағы тұрақты, сау және орнықты қатынастарды сақтау, - деп мәлімдеді Си Цзиньпин."
"Қазақстан мен Қытай Ақтау портындағы контейнерлік хаб құрылысын бастады Маңғыстау облысындағы Каспий теңізінің жағалауында Ақтау портының өткізу қабілетін жылына 240 020 футтық эквивалентке дейін арттыратын алғашқы контейнерлік хабтың құрылысы басталды, деп хабарлайды inbusiness.kz сайты. Контейнерлік хаб жобасын Ляньюньган порты АҚ және Ақтау теңіз сауда порты бірлесіп жүзеге асырып жатыр. Көлік министрлігінің мәліметінше, бұл жоба елдің халықаралық логистикалық жүйедегі ұстанымын арттырады және көлік-логистикалық саланың әлеуетін кеңейтеді. Нақтырақ айтсақ, хаб құрылысы Әзірбайжан, Грузия, Түркия арқылы Транскаспий бағытында контейнерлерді тасымалдауды ұлғайтуға және Қытайдан Еуропаға келетін транзиттік жүктердің бір бөлігін қайта бағдарлауға мүмкіндік береді. Қазір 20-дан астам арнайы техниканың көмегімен жердегі учаскені вертикальды жоспарлау бойынша жұмыс жүргізіліп жатыр, делінген хабарламада. Еске салайық, қазір теңіз порттары арқылы контейнерлік тасымалдар бойынша көрсеткіш 84-ға артып, 58 мың ЖФЭ-кежиырма футтық эквивалент тең. Бұл ретте Транскаспий халықаралық көлік бағыты ТХТМ бойынша контейнерлік тасымалдар 2,7 есе өскен. Құрылыс жұмыстарын 2025 жылдың ортасында аяқтау жоспарланып отыр. t.meatamekenbusiness_silkway"
"Қытай мен Қазақстан арасындағы визасыз режим туризм мен сауданы дамытуға септігін тигізуде Қытай мен Қазақстан арасында визасыз режим іске қосылғанына бір жыл болды. Осы аралықта екі ел арасында қатынайтындарын саны 3,6 есе өсті. Мысалы, Қытайдың Шыңжаң-Ұйғыр автономиялық ауданындағы Үрімші қаласының әуежайында шекарадан өтетін екі елдің де туристерінің саны артты. Нақтырақ айтсақ, тек 9 қараша күні визасыз режимді пайдаланып, әуежайдағы бекеттен 400-ден астам саяхатшы өткен. t.meatamekenbusiness_silkway"
"Бүгін Ұлттық валюта - Теңге күні Дәл осы күні төл валютамыз айналымға енгізілді. 31 жыл бойы теңге тәуелсіздігіміздің кепілі ретінде экономикамызға қызмет етіп келеді. ТЕҢГЕ деген атауды Халықаралық Инженерлер академиясының академигі, ғалым Сауық Тәкежанов ұсынған. Тарихқа үңілсек 1992 жылы 27 тамызда Ұлттық банк теңге купюрасының үлгілерін бекітті. Ертесіне қазақ валютасын өмірге келтірген суретшілер Тимур Сүлейменов, Меңдібай Алин, Ағымсалы Дүзелханов, Қайролла Әбжәлеловтер Англияға аттанды. 1992 жылы теңге дизайнындағы портреттер бекітілді. Ұлыбританияда басылып шықты. 1993 жылы 12 қарашада Н.Назарбаев Қазақстан Республикасында ұлттық валюта енгізу туралы Жарлыққа қол қойды. 1993 жылы 15 қарашада Тәуелсіз Қазақстанның төл валютасы айналымға енді. Теңге бірінші айналымға кірген күні 1 доллар 4,75 тг болып бекітілді. 1997 жылдан бері 15 қараша теңгенің туған күні әрі қаржыгерлер күні болып белгіленді. Туған күніңмен, ТЕҢГЕ! Нығая бер! Қаржыгерлерімізді кәсіби мерекемен құттықтаймыз!"
"Pinduoduo платформасы Қазақстанға Қытайдан тауар тасымалдауды қайта бастады Қазпошта сәлемдемелерге Қытай бағытын таңдап, қосымша арқылы тапсырыс беруге болатынын хабарлады. Жеткізу құны келісіне 3,73 доллар 1834 теңге. Сондай-ақ, ұлттық пошта операторы Pinduoduo-ның уақытша жұмыс істей алмау себебі Қазақстан-Қытай шекарасындағы қиындықтармен емес, сайттың жаңаруымен байланысты екенін атап өтті. ℹ Еске салсақ, қазан айында Pinduoduo Қазақстанға тауарлар жеткізуді тоқтатқан болатын. t.meatamekenbusiness_silkway"
"Тасқыннан зардап шеккендерге жиналған 1,5 млрд тг жымқырды Осындай күдікпен волонтерлар қозғалысының белсендісі Перизат Қайрат тергеуге алынды. Қаржы мониторингі агенттігінің мәліметінше, қайырымдылықтың негізгі бөлігі қымбат сән бұйымдары мен жылжымайтын мүлікті сатып алуға жұмсалған. Биыл көктемде ол елордадағы автосалондарда 88 млн тг Mercedes-Benz S450, 80 млн-ға Lexus LX-600 және 39 млн-ға Haval автокөліктерін сатып алды. Осы кезеңде ол жалпы сомасы 600 млн теңгеге елорданың премиум санаттағы Akbulak Riviera, Highvill Ishim Gold, Көк Жайлау ТК тұрақ орындарын қоса алғанда, сондай-ақ Vela Village коттедж қалашығында жылжымайтын мүлік нысандарын сатып алды. Сонымен қатар, қазақстандықтардың қайырымдылыққа жіберген қаражат есебінен Дубай, Доха, Лондон және Стамбулдағы бес жұлдызды қонақ үйлерде демалған. Бұл елдерде ол қымбат аксессуарлары мен зергерлік бұйымдарды сатып алып, яхталар жалдаған. Күдікті ұсталды, - делінген хабарламада."
"Қазақстан, Әзербайжан және Қытай бірлесіп жаңа жүк терминалын салады Қазақстан, Әзербайжан және Қытай БҰҰ Климаттың өзгеруі бойынша Бакудегі 29-конференциясы аясында Баку портында жаңа интермодальды жүк терминалын салу бойынша бірлескен кәсіпорын құрды. Келісімге Қазақстан темір жолы АҚ Басқарма төрағасы Нұрлан Сауранбаев, Баку халықаралық теңіз сауда порты ЖАҚ бас директоры Талех Зиядов және Сиань еркін сауда портының құрылысы және операциялық компаниясының бас директоры Юань Сяоцзюнь қол қойды. Жоба аясында Алят ауылындағы Баку портында 40 гектар аумақта интермодальды жүк терминалының инфрақұрылымын құру және дамыту жоспарланған. Бұл бастама Әзербайжан тарапының Алят портының жер телімі, пайдалану айлақтары мен терминал қондырғылары берілуінің арқасында мүмкін болды. Жоба Транскаспий халықаралық көлік бағыты арқылы Қытай Еуропа - Қытай бағытында контейнерлік пойыздардың көлемін ұлғайтуға, жеткізу уақытын қысқартуға, тасымалдау шығындарын және қайта тиеу уақытын қысқартуға мүмкіндік береді. Баку халықаралық теңіз сауда порты аумағында жаңа интермодальды жүк терминалының құрылысын 2025 жылы аяқтау жоспарланып отыр. t.meatamekenbusiness_silkway"
"Қазақстан мен Өзбекстан арасында алғашқы теміржол туры іске қосылады Қазақстанда Жібек жолы атты жаңа теміржол туры іске қосылады. Алматы Түркістан Ташкент Алматы бағыты бойынша пойыз 2024 жылдың 16 қарашасында жолға шығады. Төрт күнге халықаралық теміржол туры туристерге ежелгі қалалардың атмосферасына еніп, Ұлы Жібек жолының ізімен саяхаттауға мүмкіндік береді. Маршрут Түркістан мен Ташкенттің басты көрікті жерлерін қамтиды. Туристерге ыңғайлы болу үшін тур бағдарламасында гид қызметі, тамақтану, көлік қызметі және кіру билеттері қарастырылған. Бұл Қазақстан мен Өзбекстан арасындағы мәдени байланыстарды нығайту мен туризмді дамытудағы маңызды қадам, деді Туризм және спорт вице-министрі Ержан Еркінбаев. Сондай-ақ саяхатшылар Орталық Азия аумағындағы ең көне қалалардың бірі Отырар қаласымен таныса алады. Арыстан-баба кесенесіне, Әзірет Сұлтан тарихи-мәдени қорық-музейіне, ең үлкен Керуен-Сарай туристік кешеніне баруға мүмкіндіа бар."
"Қазақстанға Моңғолия мен Қытайдан көшіп келген қазақтар саны үш есе артқан 2024 жылдың алғашқы үш тоқсанында Қытайдан Қазақстанға 1451 адам, Моңғолиядан 1088 адам келген. Бұл көрсеткіш 2023 жылдың сәйкес кезеңімен салыстырғанда шамамен үш есе артық, өсім тиісінше 177 және 172-ды құрайды. Қытайдан келген иммигранттар саны 2017 жылдан бері ең жоғары көрсеткішке жетіп отыр. Дегенмен 2020 жылы Қазақстанға қоныс аударғандар саны небәрі 9 адамға кем болған. Ал Моңғолияға қатысты жағдай бөлек, мұндай жоғары нәтиже 2011 жылдан бері тіркелмеген. Қытай мен Моңғолиядан келгендердің басым бөлігі этникалық қазақтар тиісінше 98 және 99. ҚХР-дан келген қандастардың жартысы Астана мен Алматыға тұрақтаған. Сонымен қатар келушілер Алматы облысын таңдаған. Моңғолиядан оралған қандастар негізінен Ақмола облысына қоныстанған 33, одан кейінгі орындарда Астана 23 мен Алматы 13 тұр. t.meatamekenbusiness_silkway"
"Қазақстан күнбағыс экспортынан 87 млн доллардан астам табыс тапты Күнбағыс тұқымын сыртқы нарықтарға сату Қазақстанға өткен аграрлық маусымда 87,2 млн доллар әкелді қыркүйек 2023-тамыз 2024. Негізгі сатып алушы Қытай болды, онда көлемнің 90-дан астамы кетті, деп хабарлайды eldala порталы. Негізгі сатып алушылардың бестігі Қытай 80,3 млн доллар Ресей 3,7 млн доллар Өзбекстан 1,7 млн доллар Тәжікстан 0,5 млн доллар Әзербайжан 0,5 млн доллар Сондай-ақ, шағын көлемдер Ауғанстанға 0,2 млн доллар, Чехияға 0,1 млн доллар, Литваға 0,1 млн доллар, Түркияға 0,1 млн доллар кетті. ℹ 2022-2023 жылдардағы аграрлық маусыммен салыстырғанда экспорт ақшалай түрде айтарлықтай төмендеді. Сол кезде Қазақстан күнбағыс тұқымын сатудан 147,4 млн доллар табыс тапты, негізгі сатып алушы да Қытай болды 100,8 млн доллар, сонымен қатар табыстың үлкен үлесін Өзбекстанға 36,7 млн доллар сатылымдар әкелді. t.meatamekenbusiness_silkway"
"Уақыттың ауысуы энергия тұтыну көлеміне әсер еткен жоқ Мұндай хабарламаны Энергетика министрлігі таратты. Ақпараттарына сенсек, тұтыну мөлшері бұрынғыдай, азаматтар таңда және кешке энергияны көп жағады. Бірақ Бір өзгеріс бар дейді. Қазір кешкі уақытта халық жарықты ерте қосатын болды. Есесіне таңертең кеш жағады Ең жоғары жүктемелер таңертеңгі және кешкі сағаттарда, тұрмыстық тұтыну деңгейінің жандануына кезінде болады. Бұған дейін жүргізілген уақытты бір сағатқа артқа ауыстыру электр жүйесінде ешқандай үзіліс немесе тұтынушыларға шектеулер тудырмады. Ең жоғары жүктемелер сол деңгейде қалды. Тек кешке жоғары тұтыну ертерек басталатын болды. Дегенмен, бұл өсім таңертең тұтынудың төмендеуімен өтелді, - делінген хабарламада. Сондай-ақ өткен жылға қарағанда электр энергиясын тұтыну көлемі 4 пайызға өскендігі айтылды. Оның өзі уақыттың өзгеруінен болып отырған жоқ Бұл өсім халықтың және жалпы ел экономикасының тұтынуының табиғи өсуіне байланысты, - деп түсіндіреді министрлік. Ал!"
"Трамптың жеңісі теңгені әлсіретті. Осыдан кейін төл валютамыз көктемесе, Ұлттық банк интервенция жүргізуге дайын. Бұл туралы Ұлттық банк төрағасының орынбасары Әлия Молдабекова айтты. Біз жаһандық қаржы нарықтары тым қатты құбылып тұрғанын байқап отырмыз. Бұған әлбетте, АҚШ-тағы Президент сайлауының нәтижесі айтарлықтай ықпал етті. Трамптың жеңісі долларды күшейтіп, дамушы елдердің валюталарын, соның ішінде теңгені де әлсіретті, деді. Оның үстіне, теңгеге мұнай бағасының арзандауы да ықпал етті. Қара алтынның 1 баррелі 75 доллардан 71-ге дейін түсті. Өкінішке қарай, спекулятивтік сипаттағы мәмілелердің көбейгені де байқалып отыр. Бұл да айырбас бағамын тым құбылтып жібереді. Негізі Ұлттық Банк валюта бағамына тән өзгерістерге мән бере қоймайды. Өйткені мұның барлығы фундаменталды факторлармен дәйектелген. Алайда, соңғы күндердегі теңгенің құбылуын шамадан тыс деп бағалаймыз, деді. Осылайша теңгенің күрт өзгеруіне жол бермеу үшін Ұлттық Банк жедел әрекет етіп, интервенция жүргізуге дайын отыр."
"Бишімбаев балаларының тегін ауыстыруға рұқсатын берді Бишімбаевтың бұрынғы жары Назым Қахарман экс-шенеунікті ата-ана құқығынан айыруға рұқсат бермеген алғашқы сатыдағы сот шешімін апелляцияға берген. Бүгін сот отырысы өтті. Назым Қахарман бірінші сатыдағы сот Бишімбаевтың балалары болғысы келмейтін ұл-қыздарының қалауын әрі балаларға психикалық зорлық-зомбылық жасағанын ескермеді деді. Ал Бишімбаев бұл айтқандар шындыққа жанаспайтынын жеткізді. Алиментке келетін болсақ. Осы уақыт ішінде төленіп келді. Ол әлеуметтік желіде пиар жасап, сотқа қысым жасауға тырысады. Мені балаларына алимент төлемейті зұлым адам ретінде көрсету үшін. Балаларымның оқу ақысын ата-анам алимент келісімі аясында төлейді, деді онлайн режимде қосылған Бишімбаев. Нәтижесінде сот Бишімбаевты ата-ана құқығынан айыру негізсіз деп таныды. Сондай-ақ, балаларына психикалық қысым көрсеткені туралы ұйғарымның дәлелдері жоқтығын атап өтті. Сотта Бишімбаев балаларының тегін өзгертуге және шетелге шығуға келісімін берді."
"Қытай Қазақстанға арнап тепловоз шығарды Қытайдың Циндао қаласында Қазақстан үшін арнайы шығарылған Қытайдың бірінші магистральдық жүк тепловозы ТЭ36А үлгісі Қазақстанға жеткізілуге дайын. Бұл туралы CCTV хабарлады. Тепловозытың максималды жылдамдығы сағатына 120 шақырымды құрайды, ол күшті қуаттылық, жел мен құмға, аязға төзімділік, экологиялық стандарттарға сәйкес және жұмыс көрсеткіштері халықаралық озық деңгейге жетті. Сондай-ақ қытайлық өндіруші локомотив кабинасының дизайнын арнайы оңтайландырды және пайдалану схемасы пайдаланушының жүргізу әдеттеріне сәйкес келеді. Тепловоз Қазақстандағы Достық стансасына желтоқсан айының ортасына дейін жетеді деп күтілуде. Қазақстан тарабы бұл тепловозды қабылдау сынақтарын өткізеді. Биылғы ақпан айында ҚТЖ Қытайдың CRRC Dalian компаниясымен 100 магистральдық жүк тепловозын сатып алу келісімшартына қол қойған. Бұл Қытай мен Қазақстан арасында теміржол транзиті саласындағы ең ірі сатып алу келісімі болып саналады. Барлық 100 тепловозынды 2026 жылы жеткізіледі деп жоспарлануда. t.meatamekenbusiness_silkway"
"Шетелден әкелінетін дәрілердің бағасы төмендетілмек Дәрі-дәрмек бағасының негіссіз өсуіне жол беретін шығындар анықталды. Олар маркетингтік және логистикалық шығындар. Денсаулық сақтау министрлігінің бұйрықтары сарапталып, қайта қаралып жатыр. Оның ішінде дәрі-дәрмек бағасының негіссіз өсуіне жол беретін шығындар анықталды. Бұл тұрғыда маркетингтік шығындар 30 пайызға дейін, тағы 15 пайызы логистикаға қарастырылған. Осының барлығына оптимизиция жасау ескерілген. Қазір тиісті бұйырық жауапты мемлекеттік органдармен келісіліп жатыр, жыл аяғына дейін оған қол қойылады деп ескерілген, - деді министр Ақмарал Әлназарова. Бұдан бөлек, шетелден әкелінетін дәрілердің бағасын реттеу үшін Денсаулық сақтау министрлігінің ақпараттың жүйесін Қаржы министрлігі мемлекеттік кірістер органындағы Кеден бағдарламасымен интеграция жұмыстары басталған. 2025 жылдың басында осы интеграцияны толықтай аяқтасақ, импорттық өнімнің елімізге нақты қай бағамен кіріп жатқанын көре отырып, баға қалыптастыра аламыз, - деді."
"Қазақстанға Шаньдундағы Қытай-ШЫҰ сауда-экономикалық аймағында 600 шаршы метр алаң бөлінеді Аталған келісім ҚР Сауда және интеграция министрі Арман Шаққалиевтің Қытайға жұмыс сапарының нәтижелерінің бірі болды. Министр Шаққалиев бастаған делегация Шаньдун провинциясының губернаторы Чжоу Найсянмен кездесті. Келіссөздердің негізгі тақырыбы Қазақстан мен Шаньдун арасындағы сауда-инвестициялық ынтымақтастықты нығайту болды. Осы жылдың бірінші тоқсанында Қазақстаннан Шаньдунға экспорт көлемі 8 млрд юаньді құрады. Шаньдундық 45 компания Қазақстанға 2 млрд юань көлемінде инвестиция құйды. Шаньдун өңірін 100 миллионнан астам халық мекендейді. Бұл өңір Қытайдағы экономикасы әлдеқайда дамыған аймаққа жатады. Экономиканың негізін автомобиль, электроника, мұнай-химия, металлургия және ауылшаруашылығы салалары құрайды. Маңызды ауылшаруашылық өнімдеріне бидай, жүгері және көкөніс кіреді. Сондай-ақ, Шаньдун Қытайдағы көлік жүйесі дамыған өңір саналады. Провинция Бейжің, Шанхай және тағы басқа қалалармен жоғары жылдамдықтағы теміржолдарымен байланысады. Әлемдік нарықтарға экспорттық өнімдерді жіберіп отырған Циндао мен Яньтае порттары халықаралық саудада маңызды рөл ойнайды. t.meatamekenbusiness_silkway"
"Трамптың жеңісі АҚШ-тағы Қытай платформаларында бағаның өсуіне әкелуі ықтимал Қытай сарапшыларының пікірінше, жаңадан сайланған президент Дональд Трамптың баж салығын көтеру туралы бастамасы Тemu, Shein және TikTok электрондық коммерция платформаларында сатылатын тауарлар бағасының өсуіне әкелуі мүмкін. Бұған дейін Трамп барлық импортталатын тауарларға 10-20 баж салығын енгізетінін, ал қытайлық тауарлар үшін ставка 60-100 болатынын айтқан болатын. Алайда, электрондық коммерция платформаларының өздері онша алаңдамайды. Dolphin консалтингтік компаниясының негізін қалаушы Ли Чэндун көптеген қытайлық өнімдердің әртүрлілігі мен экономикалық тиімділігі жағынан оны алмастыра қоятын тауар жоқ дейді. Ал баждардың өсуі тек америкалық тұтынушыларға әсер етпек. Сарапшылардың бағалауы бойынша, әр америкалық отбасына жылына қосымша 200-300 доллар шығын келтіреді. Құрамына АҚШ, Канада және Мексика кіретін Солтүстік Америка нарығы қытайлық сауда платформалары үшін ең үлкені саналады, оның үлесі 40-ды құрайды. Бұл Еуропалық Одақтың көлемінен үш есе үлкен және нарық өсуде. t.meatamekenbusiness_silkway"
Еліміздегі май өндіруші зауыттар 56 млн долларға келісімшарт жасасты Шанхайда өтіп жатқан 7-ші Қытай халықаралық импорт көрмесіне CIIE қазақстандық май өнімдерін 12 зауыт ұсынды. Көрменің алғашқы күндерінде өткен B2B келіссөздері аясында жалпы сомасы 56 млн болатын келісімшарттарға қол қойылды. Бұл 2023 жылғы нәтижелерден екі есе көп. ℹ Бүгінгі таңда Қытай қазақстандық май өнімдерін импорттау бойынша көшбасшы саналады. t.meatamekenbusiness_silkway
"Жыл басынан Балқаш көліне 13,5 текше шақырым су жіберілді Су Іле өзені арқылы Қапшағай қоймасынан жіберілген. Нәтижесінде көлдің орташа деңгейі Балтық жүйесімен 341,60 м жетті. Балқаш көлінің 70-ға жуық суы трансшекаралық Іле өзені арқылы қалыптасады. Биыл Қытаймен шекара маңындағы Добын гидробекеті бойынша орташа су ағыны секундына 384 текше метр болды. Бұл өткен жылға қарағанда 17-ға көп. Айта кету керек, Су ресурстары және ирригация министрлігі Қазақстан мен Қытай арасындағы трансшекаралық өзендердің суын бөлу мәселесі бойынша үкіметаралық келісім жобасын әзірлеп жатыр. Келісім жасаудағы басты мақсат - Балқаш көлін қалыпты деңгейде сақтауға кепілдік беретін су көлемінің түсуін қамтамасыз ету. Біз жыл басынан бері Қытай, Ресей және Орталық Азия мемлекеттерімен трансшекаралық өзендер бойынша 28 отырыс өткіздік. Келіссөздер нәтижесінде биыл Қапшағай су қоймасы соңғы 10 жылда алғаш рет 18 млрд текше метрден артық су жинап, 100-ға толды,- деді Су ресурстары министрі Нұржан Нұржігітов."
"Президент жүк кемелерін құрастыратын әлемдегі ірі компания басшысымен кездесті Мемлекет басшысы CMA CGM компаниясының президенті Родольф Саадты қабылдады. Президент кездесуде көлік-логистика кешенін дамытуға ерекше назар аударды. Сондай-ақ Қазақстанның географиялық тұрғыдан ұтымды орналасуы Шығыс Батыс, Оңтүстік Солтүстік көлік бағыттарын дамытуда негізгі рөл атқаратынына тоқталды. Кездесуде Транскаспий халықаралық көлік бағыты аясында өзара іс-қимыл жасау, Ақтау теңіз портының логистикалық инфрақұрылымына инвестиция тарту, сондай-ақ Каспий теңізіндегі айлақтарға арналған жүк кемелерін құрастыру мәселелеріне баса мән берілді. CMA CGM Compagnie Maritime dAffrètement Compagnie Générale Maritime 1978 жылы Францияда негізі қаланған жүк кемелерін құрастыратын әлемдегі ең ірі компаниялардың бірі. Кәсіпорынның 160 елде жаһандық желісі бар. Оның құрамында 400-ге жуық кеңсе мен 600-ден астам контейнер тасымалдайтын кеме жұмыс істейді. Былтыр компанияның сауда-саттық көлемі 47 млрл доллар болды."
"Президент АЭС-ті басқаратын әлемдегі ең ірі компанияның басшысымен кездесті Мемлекет басшысы Électricité de France EDF компаниясының бас директоры Люк Ремонды қабылдады. Президентке атом электр станцияларын басқаратын әлемдегі ең ірі компанияның қазіргі қызметі мен жоспары туралы мәлімет берілді. Француз компаниясы АЭС құрылысына арналған ядролық технологияларды әлеуетті жеткізушілердің қысқа тізіміне енеді. Қасым-Жомарт Тоқаев елімізде осы маңызды жобаны жүзеге асырудың ықтимал моделі ретінде халықаралық консорциум құру мүмкіндігі қарастырылып жатқанын атап өтті. Люк Ремон өз кезегінде Қазатомөнеркәсіп компаниясымен өзара тиімді серіктестікті жалғастыруға ниетті екенін растады. EDF электр қуатын өндірумен және таратумен айналысатын Францияның мемлекеттік компаниясы. 67 атом реакторын басқарады, оның 56-сы Францияда, 9-ы Ұлыбританияда, 2-і Қытайда орналасқан бұл әлемде пайдаланылатын атом электр станцияларының жиынтық қуатының шамамен 18 пайызы. Компания Францияда тағы 14 реактор салмақ."
"Тоқаев француз бизнесмендері мән беру керек секторларды атады Біз Қазақстанда француз өнеркәсібінің өкілдері көбірек болғанын қалаймыз. Өйткені олар озық технологиялар әкеледі. Еліміз әлемдегі ең ірі уран өндіруші саналады. Ал Францияның атом өнеркәсібінде тәжірибесі мол. Сондықтан біз атом қуатын бейбіт мақсатта пайдалану ісінде ынтымақтаса аламыз, деді Президент. Елде жел, күн және су энергиясы жобаларын жүзеге асырғысы келетін ірі компаниялар көбейді. Сондай-ақ су ресурстарын және жылумен қамту ісін тиімді басқаруды басым бағыт ретінде атады. 2040 жылы әлемде маңызды шикізатқа сұраныс 4 есе артады. Демек Қазақстан Франция мен Еуропа үшін шикізат жеткізушіге айнала алады. Қазақстанның жер қойнауында технологиялық және экологиялық өндірістердің барлығында сұранысқа ие литий, берилий және тантал сияқты сирек кездесетін үш минералдың мол қоры бар, деді. Президент геосаяси жағдайда көлік-логистиканың рөлі күшейгенін айтып, француз бизнесмендерін елімізде осы секторға баса мән беруге шақырды."
"Тоқаев пен Макрон мемлекеттің өз азаматтарын елге қайтаруға келісті. Президент Француз басшысымен келіссөздер жемісті болғанын айтты. Өйткені бұдан бөлек бірлескен 4 декларация мен 36 құжатқа қол қойылды. Оның ішінде жалпы соммасы 2,2 млрд доллар болатын 1 үкіметаралық, 21 ведомствоаралық және 14 коммерциялық құжат бар. Нақтыласақ 1. Қазақстан Үкіметі мен Француз Үкіметі арасындағы реадмиссиялау туралы келісім 2. Аса маңызды материалдар мен ресурстар бойынша Қазақстан мен Францияның стратегиялық ынтымақтастығының жол картасы 3. Самұрық-Қазына мен Société Generale S.A. компаниясы арасындағы стратегиялық ынтымақтастық туралы келісім 4. Қазақстан темір жолы ұлттық компаниясы мен Alstom Transport SA компаниясы арасындағы 6 осьті электровоздар бойынша стратегиялық ынтымақтастық туралы келісім 5. Ә.Марғұлан атындағы Археология институты мен Ұлттық превентивті археологиялық зерттеулер институты INRAP арасындағы археология саласындағы ынтымақтастық туралы келісім хаттамасы."
"Бүгін АҚШ жаңа президентін сайлайды Кімнің жеңетінін болжау қиын. Екі кандидаттың мүмкіншіліктері бір-бірімен шамалас. Электорат қазір тең бөлініп тұр. Трамп не үшін жеңуі мүмкін? Америкалықтардың 62 қазіргі билік тұсында экономикалық жағдай нашарлап барады деп есептейді. Заңсыз иммиграция мәселесін шешуде сайлаушылардың көбі Трампқа сеніп отыр. Зерттеулерге қарағанда, мигранттар шекарадан алыс орналасқан штаттарға да жете бастаған. Сондай-ақ көбі биліктің Украина мен Израильге миллиардтап ақша жұмсауына риза емес. Харрис не үшін жеңуі мүмкін? Ол жас. Демократ әйелдер құқығы үшін күрес жүргізіп, абортқа тыйым салуға қарсы электораттың көпшілігінің қолдауына ие болып отыр. Нәзік жандылардың арасынан Американың бірінші әйел президентін сайлауды қалайтындар көп. Сондай-ақ Харрис сайлауға ақша көп жұмсады. Британияның Financial Times газетінің дерегінше, Харристің шілдеден бері үгіт-насихатқа жиған қаражаты Трамптың өткен жылдың басынан бері саяси науқанға шығындаған ақшасынан асып түскен."
"Қазақстандықтар дәрігердің қатесі үшін төлем ала алады ҚР кейбір заңнамалық актілеріне денсаулық сақтау мәселелері бойынша өзгерістер мен толықтырулар енгізу туралы заңның нормалары күшіне енді. Енді медициналық ұйымдар қызметкерлерінің кәсіби жауапкершілігін сақтандыруға және 14 сақтандыру ұйымын қамтитын Бірыңғай сақтандыру пулымен шарт жасасуға міндетті. Дәрігердің байқаусызда кәсіптік қателігінен зардап шеккен науқасқа сақтандыру төлемдері беріледі. Науқастың өмірі мен денсаулығына зиянның болуы болмауы туралы шешімді тәуелсіз комиссия қабылдайды, - деп түсіндірді қаржы нарығын дамыту агенттігі. Науқас, не туысы, не заңды өкілі комиссия қорытындысымен келіспесе, министрлікке, медициналық бақылау комитетіне немесе сотқа шағымдана алады. Заңмен сақтандыру төлемдерінің ең аз сомалары белгіленген, олар пациентке үшінші, екінші және бірінші топтағы мүгедектік белгіленген жағдайда - 500, 600, 800 АЕК болады. Өлімге әкелсе 3 000 АЕК сақтандыру төлемдері төленетін болады, делінген хабарламада."
"Ресей, Қытай және Қырғызстан халық санын көбейту үшін, қолдау шараларын арттырды Мәселен Ресей аналық капитал көлемін өсірді. Бірінші баласын босанғандарға мемлекет келесі жылдан бастап 677 мың рубль 3,4 млн теңге береді. Екі бала үшін 894 мың рубль төленеді. Сондай-ақ Ресей Кеңесі тууды арттыру үшін бір бөлмелі пәтерлердің құрылысынан біртіндеп бас тартуды ұсынды. Ал 1,5 млрд халқы бар Қытайда екінші жыл қатарынан туу көрсеткіші төмендеп, ажырасу көбейген. Бұған алаңдаған билік бала тууға қолайлы әлеуметтік атмосфераны қалыптастыратын 13 шара ұсынған. Мемлекеттік кеңестің бас басқармасының құжатында бала күтіміне қызмет көрсету жүйесінің құрылысын нығайту, білім беру, тұрғын үй және жұмыспен қамту шаралары көзделген. Қырғызстан халық санын 20 млн-ға жетізгісі келеді. Қазір 7 млн 37 мың. Мемлекет төрт баласы бар отбасыларға 100 мың сом 569 мың теңге бермекші. Ал бесінші баласын дүниеге әкелгендерге 600 мың, жетінші балаға 1 млн сом төлемек. Бұл тек таулы аймақтардың тұрғындарына беріледі."
"Қытай Qarmet-ке қажетті жабдықтар әперіп, Теміртауда фабрикалар салады Бүгін Үкімет Шанхайда жетекші компаниялардың өкілдерімен кездесіп, жалпы 2,5 млрд болатын 8 коммерциялық келісімді бекітті. Соның ішінде Qarmet-ті дамытуға арналған құжат бар Qarmet көмір шахталары үшін 70 млн-ға механикаландырылған кешендер сатып алу туралы келісім 161 млн-ға жылына 200 мың тонна сфералық графиті бар беріктігі жоғары шойыннан жасалған құбырлар шығаратын зауыт салу келісімі Qarmet пен China Metallurgical Group Corporation арасындағы 1 млрд-қа тау-кен және металлургияда ұзақ мерзімді ынтымақтастық орнату туралы келісім Qarmet пен ACRE Coking Refractory Engineering Consulting Corporation арасындағы 649 млн-ға кокс-химия өндірісін жаңғырту және көмір химиясын дамыту жөніндегі стратегиялық жобаны іске асыру келісімі 30 млн-ға Теміртауда жылына 100 мың тонна дайын өнім болатын домна қождарынан минералды жылытқыштар өндіретін фабрика салу және 200 жаңа жұмыс орнын ашу туралы келісім"
"Қазақстан Қытаймен бірлесіп ауыл шаруашылығы дақылдарын өңдейтін өндіріс орнын ашпақ Жоба аясында 1 мың жұмыс орнын ашу жоспарлануда, инвестиция көлемі шамамен 300-350 миллион АҚШ долларын құрайды. Fufeng Group Company Limited аминқышқылдары мен олардың туындыларын өндіруге, сондай-ақ осы саладағы зерттеулер мен әзірлемелерге маманданған био-ферменттеу индустриясындағы әлемдік көшбасшы. Компания әлемдегі ең ірі натрий глутаматы мен ксантан шайырын өндіруші саналады. Мәселен, бидай мен жүгеріні терең өңдеу - крахмал, аминқышқылдары, натрий глутаматы және ксантан шайырының қосылған құны жоғары өнімдерді алуға мүмкіндік береді, олардың бағасы шикізат құнынан 10-15 есе жоғары. Суретте Премьер-министр Олжас Бектенов пен Fufeng Group басшысы Ли Сюэчун t.meatamekenbusiness_silkway"
"Ресейге Қытай арқылы құрылғы тасымалдады делінген қазақстандық компания АҚШ санкциясына ілінді АҚШ қаржы министрлігінің мәліметінше, Kazstanex пен Uzstanex Өзбекстан Еуропадан станоктарды әкеліп, Ресейге жеткізу үшін қытайлық Shanghai Winsun компаниясына жөнелтіп отырған. АҚШ-тың Қаржы министрлігі 17 елдің 275 азаматы мен компанияларына қарсы санкция салды. Олардың қатарында Қазақстан, Өзбекстан, Түркия, Швейцария, Қытай, Үндістан және т. б. елдер бар. t.meatamekenbusiness_silkway"
"Президент Microsoft корпорациясымен цифрлық ынтымақтастықты талқылады Мемлекет басшысы Microsoft компаниясының Орталық Еуропа мен Орталық Азиядағы президенті Мишель Симмонсты қабылдады Кездесуде Қазақстан мен Microsoft компаниясының IT-индустрияны дамыту және стартаптар үшін толық экожүйе құру бағытындағы ынтымақтастығының перспективасы талқыланды. Қасым-Жомарт Тоқаевқа Microsoft компаниясының Қазақстандағы кеңсесі қайта құрылымдалып, Орталық Азия, Әзербайжан, Армения, Грузия, Моңғолия және Пәкістан елдерін қамтитын мультиөңірлік хабқа айналғаны жөнінде мәлімет берілді. Мемлекет басшысы елімізде жасанды интеллект саласына қатысты заңнама әзірленіп жатқанын айтты. Басты мақсат инновацияны дамыту және экономикалық өрлеу үшін ЖИ әлеуетін пайдалану. Келесі жылы Жасанды интеллект ұлттық орталығын ашу жоспарланып отыр. Мишель Симмонс Microsoft компаниясы цифрлық даму мақсатында Қазақстан тарапымен нәтижелі ықпалдастықты одан әрі жалғастыруға бейіл екенін атап өтті. t.meatamekenbusiness_qaz"
"Шетелге қашып кеткендерді ұстау неге қиын? LRT ісі бойынша Талғат Ардан халықаралық іздеуде жүргенін жақсы білесіздер. Бас Прокуратураның іздеу жариялағанына 5 жыл болды. Алайда ел-жұрт Лондонда екенін жақсы білсе де, органдағылар әлі күнге дейін оны ұстай алмай отыр. Талғат Ардан іздеуде жүр. Оның орналасқан жерін анықтаған жағдайда мұның бәрі де Интерпол арқылы жүзеге асырылады. Біз экстрадициялау бойынша сұрау жіберетін боламыз. Жасырынып жүрген азаматтарды білеміз. Сіздер дұрыс түсініңіздер. Шетелде тығылып жүрген азаматтарымыздың кейбіреуін тез қайтарып аламыз, ал енді кейбіріне уақыт керек. Көп уақыт кететіні шындық. Бірақ біз тоқтамаймыз. Шетелде қашып жүрген адам ертелі-кеш Қазақстанға келіп өзінің жазасын өтейтін болады, - деді Бас прокурордың орынбасары Ғалымжан Қойгелдиев. Қойгелдиевтың сөзінше, бүгінде 3500 адам іздестірілуде. Оның 1500-іне халықаралық іздеу жарияланған. Біз олардың тегін білеміз. Олардың орналасқан жерін анықтау бойынша жұмыс жүргізіп жатырмыз, - деді."
"Қытайда сотталған Ақжарқын Тұрлыбайды Қазақстанға қайтару ісі жақында шешілуі мүмкін Бас прокурордың орынбасары Ғалымжан Қойгелдиев осылай деді. Ақжарқын Тұрлыбайдың ісіне қатысты біз Сыртқы істер министрлігімен бірлесе отырып Қазақстан азаматын Қытайдан қайтаруға бар күш-жігерімізді салудамыз. Біз бұл жұмысты тоқтатқан жоқпыз. Ол жұмыс белсенді атқарылып жатыр. Меніңше, жақын арада бұл мәселе оң шешімін табады деп сенемін, - деді Бас прокурордың орынбасары Ғалымжан Қойгелдиев. Журналистер Қытайда сотталған Ақжарқын Тұрлыбаймен байланыстасыздар ма? деп нақтылады. Өз жазасын елде өтегісі келетіні туралы арызы бізге келіп түскен. Ол елге келіп өзінің жазасын өтегісі келеді. Адвокаты онымен тұрақты түрде байланыста отыр, - деп атап өтті. Ақжарқын Тұрлыбай 2014 жылы Қытайдың Гуанчжоу әуежайында ұсталған болатын. Ол есірткі тасымалдады деген күдікке ілінді. 2015 жылы 15 маусымда Қытайда өмір бойына бас бостандығынан айырылған болатын. Қазір отандасымыз жазасын Қытайда өтеп жүр."
Қырғызстан қытайлық туристерге визасыз режим енгізді Қырғызстан Қытайдан келетін туристік топтарға визасыз режим енгізілгенін жариялады. Бұл жайлы Қырғызстан Министрлер кабинеті төрағасының орынбасары Еділ Байсалов Қытай - Орталық Азия форумы аясындағы кездесулердің бірінде айтты. Жаңа визасыз режим Қытайдан келген туристерге Қырғызстанда 21 күнге дейін болуға мүмкіндік береді. t.meatamekenbusiness_silkway
"Қытайда 5G желісін пайдаланушылардың саны 1 миллиардтан асты Қытайдың үш негізгі байланыс операторы - China Mobile, China Unicom және China Telecom мәліметтері бойынша, елде бесінші буынның 5G 1 миллиардтан астам ұялы байланыс пайдаланушылары бар. Бұл туралы ұялы байланыс компанияларының 2024 жылдың тоғыз айындағы қаржылық есебінде көрсетілген. Қытайдың телекоммуникациялық компаниялары жасанды интеллект, төмен биіктік экономикасы және спутниктік интернет сияқты перспективалы коммуникация салаларында ғылыми-зерттеу және тәжірибелік-конструкторлық жұмыстарға шығындарды айтарлықтай арттырды. Дәлірек айтсақ, China Mobile 34-ға, China Telecom 19-ға, China Unicom 26-ға ұлғайтты. Олардың жалпы сомасы 34 миллиард юаньнан 4,8 миллиард доллар асады. t.meatamekenbusiness_silkway"
"Мемлекет басшысы Түркия Президентіне құттықтау жеделхатын жолдады Қасым-Жомарт Тоқаев Режеп Тайип Ердоғанды Түркияның Ұлттық мейрамы Республика күнімен құттықтады. Президент құттықтау жеделхатында Түркияның бірлігі мен дамуының бірегей нышаны саналатын бұл күннің мән-маңызы ерекше екенін атап өтті. Сонымен қатар бірлескен күш-жігер арқылы Қазақстан мен Түркия арасындағы стратегиялық ынтымақтастық екі ел игілігі үшін нығая беретініне сенім білдірді. Қасым-Жомарт Тоқаев Режеп Тайип Ердоғанның аса жауапты мемлекеттік қызметіне толағай табыс, бауырлас түрік халқына құт-береке тіледі."
"Қазақстан мен Моңғолия өзара сауда көлемін 500 млн долларға жеткізбек Жалпы, келіссөздер өте табысты өтті деуге толық негіз бар. Былтыр сауда-саттық көлемі 150 млн долларға жуықтады. Бұл көрсеткішті көп ұзамай 500 миллион долларға дейін жеткізу жоспарда бар. Ол үшін алыс-берістегі тауар түрін көбейту керек. Сондай-ақ экономикалық ықпалдастықты тежейтін кедергілерді жою қажет. Бүгін жол картасына қол қойдық, деді Президент. Мемлекет басшысының айтуынша, екі ел делегациясы ауыл шаруашылығы, өндіріс, көлік-логистика және энергетика саласына қатысты нәтижелі келіссөз жүргізген. Қазақстанда мал ауруларына қарсы вакцина шығаруға мүмкіндік бар. Осы орайда, алдағы уақытта Моңғолияда вакцина өндірісін ашуға келістік. Сонымен қатар жаңа технологияны, қазба байлықты бірлесіп игеруге тоқталдық, инвестиция мәселесін талқыладық. Келіссөздер барысында көлік-логистика мәселелері туралы әңгімелестік. Халықаралық дәліздердің бәсекеге қабілетін арттыру маңызды міндеттің бірі, деді Президент."
Қазақстан мен Моңғолия атом энергетикасына қатысты келісімді бекітті Президенттің Моңғолияға мемлекеттік сапары аясында 11 құжатқа қол қойылды 1. Үкіметтер арасындағы зейнетақы саласындағы ынтымақтастық туралы келісім 2. 2025-2027 жылдарға арналған сауда-экономикалық ынтымақтастықты жандандыру жөніндегі жол картасы 3. Үкіметтер арасындағы авиациялық іздестіру және құтқару саласындағы ынтымақтастық туралы келісім 4. Автомобиль жолдарын дамыту туралы меморандум 5. Сыртқы істер министрліктері арасындағы 2025-2027 жылдарға арналған ынтымақтастық туралы жоспар 6. Мәдениет саласындағы ынтымақтастық туралы меморандум 7. Туризм саласындағы ынтымақтастық туралы меморандум 8. Ауыл шаруашылығы және жеңіл өнеркәсіп министрлігі арасындағы ынтымақтастық туралы меморандум 9. Ветеринария қызметі және карантин саласындағы өзара түсіністік туралы меморандум 10. Цифрлық даму министрліктері арасындағы ынтымақтастық туралы меморандум 11. Атом энергетикасы саласындағы ынтымақтастық туралы меморандум.
"Соңғы 5 жылда жолға 6 трлн теңгеден астам қаражат жұмсалды. Бірақ төселген жөнді асфальт жоқ. Ойдым жолдар елдің діңкесін құртты. Екі жылда органдарға жолдардың сапасыздығына қатысты 20 мыңнан астам шағым түсті. Жұртшылық жолдың жасалмағанын жемқорлықпен байланыстырады. Биыл жыл басынан бері Антикор осы салада 24 қылмыстық істі тіркеді. Талдау нәтижесінде, жоспарлаудан бастап бақылау мен күтіп ұстауға дейінгі жол құрылысы мен жөндеудің барлық кезеңдерінде жүйелі жемқорлық қауіпі бар екендігі анықталды. Жобалау кезінде жұмыс пен материалдар жоғары бағада көрсетіледі. Келісімшарттар көбінесе тәжірибесі мен ресурстары жоқ мердігерлермен жасалады. Соңғы 10 жылда ақпараттық жүйелерді дамытуға 16 млрд бюджет қаражаты жұмсалды. Дегенмен, жолдардың цифрлық картасы әлі әзірленбеген. Агенттік осы саладағы жемқорлық қауіпін жою үшін 90-нан астам ұсыныс дайындады. Мысалы, Атырау облысында автожолдардың бірін жөндеу кезінде Цифрлық теңге жобасы арқылы бөлінген ақшалай қаражатты қадағалау жоспарлануда."
"Қазақстан аумағында 13 мыңнан астам шетелдік еңбек етеді Еңбек мигранттары келетін негізгі елдер Қытай 4 600 адам, Өзбекстан 1 698 адам, Түркия 1 145 адам, Үндістан 1 101 адам. Экономикалық қызмет түрлері бойынша ең көп жұмыс істейтіндер құрылыс саласында 5 144 адам, ауыл, орман және балық шаруашылығы 1 638 адам, әкімшілік және көмекші қызметтер 1 439, өңдеу өнеркәсібі 1 376 адам, тау-кен өнеркәсібі және карьерлерді қазу 1 344 адам. Ішкі еңбек нарығын қорғау мақсатында ҚР Еңбек және халықты әлеуметтік қорғау министрлігі жыл сайын республикаға шетел мамандарын тартуға квота белгілейді және бөледі. 2024 жылы жалпы квота республикадағы жұмыс күшінің санына қатысты 0,23 немесе 21,5 мың бірлік мөлшерінде белгіленді. t.meatamekenbusiness_silkway"
"Украина БРИКС саммитіне қатысуға келіскен БҰҰ басшысын сынға алды БҰҰ-ның бас хатшысы Антониу Гутерриш Қазандағы БРИКС саммитіне барды. Сапар қарсаңында Гутерриштің ресми өкілі БҰҰ-ның бас хатшысының Ресей президенті Владимир Путинмен кездесіп, Украинадағы соғысты тоқтату жолдарын талқылауға ниетті екенін айтты, деп жазады inbusiness.kz сайты. Дейтұрғанмен, бұған дейін Швейцариядағы бейбітшілік саммитіне қатысудан бас тартқан Гутерришті Путиннің шақыруымен саммитке келуге келіскені үшін Украина билігі сынға алды. Бұл бейбітшілік ісіне кері ықпал ететін қате іс, әрі БҰҰ-ның беделіне нұқсан келтіреді, деді Украина СІМ баспасөз қызметі. БРИКС 2006 жылы құрылған мемлекетаралық бірлестік. БРИКС-ке 2024 жылдың басынан бері Ресей, Бразилия, Үндістан, Қытай және Оңтүстік Африкадан басқа Мысыр, Эфиопия, Иран, БАӘ және Сауд Арабиясы қосылды. Ал Қазандағы форумға барлығы 36 елдің делегациялары қатысып жатыр, олардың көпшілігі БРИКС-ке кірмейді. t.meatamekenbusiness_silkway"
"Үкімет басшысы Астанадағы LRT құрылысының қарқынын тексерді Бүгінгі таңда LRT эстакадасының арқалықтарын төсеу кезеңі аяқталды. Cтансалардың негізгі темірбетон конструкциялары құрылысын 2024 жылдың соңына дейін аяқтау жоспарланып отыр. Келесі жылы рельстерді төсеу, стансаларды әрлеу және жылжымалы құрамдарды жеткізетін депо құрылысын жүргізу, Қабанбай батыр даңғылы мен Қалдаяқов көшесі бойындағы эстакадалық бөлікті абаттандыру жүргізіледі. Жеңіл рельсті желінің жалпы ұзындығы 22,4 км. LRT құрамына 18 станса кіреді. Бастапқыда тәулігіне 25 мың адам, кейін 92 мың жолаушы жүре алады. Қозғалыс аралығы 4-5 минут болады. Төлем көлік картасын валидациялау немесе QR-код арқылы қарастырылған. China Railway Asia-EuropeConstruction Investment қосалқы мердігер компаниясының бас директоры Чжоу Хайвэй инновациялық технологиялар қолданылып жатқанын баяндады. Жоба аяқталғаннан кейін жеңіл рельсті желі бойымен жүргізушісіз пойыздар іске қосылады. LRT-ны 2025 жылдың соңына дейін іске қосу жоспарланған."
"Қазақ-қытай шекарасында тексеріс жүріп жатыр Қазақ-қытай шекарасында жүк тасымалдаушыларға берілетін онлайн кезекті біреулер алдын ала сатып жатыр. Қазір орын брондау үшін арнайы чаттар ашылып, 2 апталық кезек саудаланып кеткен көрінеді. Нұр Жолы - Қорғас өткізу пунктінде туындаған мәселені тексеруге Бас көлік прокуратурасы мен кірістер департаментінің мамандарынан құралған арнайы жұмыс тобы барды. Белгілі болғандай, СarGoRuqsat сервисінде жасанды көмекшілер мен роботтар пайда болған. Ол жүйедегі бос орындарды жасырып тұрады. Сондықтан, жауаптылар кезек брондау тәсілін өзгерткелі отыр. Енді кезекті алу, өткізу пунктінен өту уақытынкүнін таңдау мүмкіндігі пайдаланушыға форматтық-логикалық бақылаудан өткеннен кейін беріледі. Бұл реттілік бізге кезекте тұрған орындарда алыпсатарлық жасайтын адамдарды жоюға мүмкіндік береді. Ал адал тасымалдаушы асықпай-ақ талаптарға сәйкестік тестінен өтіп, содан кейін ғана қолайлы жол жүру уақытын таңдай алады, деп хабарлайды ҚР Мемлекеттік кірістер комитеті. t.meatamekenbusiness_silkway"
"Таксистерді отарлаудың қажеті қанша? - депутат Елімізде таксистерді өзін-өзі реттеу ұйымына мүше болуға міндеттемек. Парламет Мәжілісінде тиісті заң жобасы талқыланып жатыр. Осыған орай депутат Ринат Зайытов көлік министрі Марат Қарабаевқа артық ұйымның қажеттілігі қанша деп сұрады. Бізде кәсіпкерлердің мүддесін қорғайтын бір емес екі палата бар. Неге солар басқара салмайды.Осыншама таксистерді отарлаудың қажеті қанша? Кім көрінгеннен жаман сөз естігіміз келмейді, олар өзі шулы қауым, ертең дүрлігетін болса, жауапкершілікті өз мойныңызға аласыз ба? - деді. Министр реттеу ұйымы қарапайым такси жүргізушілерінің мүддесін қорғайтынын айтты. Мемлекеттік органның бірінші басшысы ретінде жауапкершілікті мойныма аламын. Такси жүргізушілерін бірнеше рет жинадық. Шыны керек, олардың құқығын қорғайтын ешкім қалмады. Сол себепті мен айтқан 10 мың кісі ресми такси ретінде оператор болған. Өзін өзі реттеу ұйымы Қазақстандағы қарапайым жүргізушілердің құқығын қорғауға бағытталған, - деді министр."
"Биыл елімізде қант қызылшасы мол, бірақ оны өңдейтін зауыт жетіспейді Биыл қант қызылшасынан мол өнім түседі. Ал елде қант өңдейтін 4-ақ зауыт жұмыс істейді. Оның өзінде біреуі ғана қант қамысын өңдей алады. Қалған зауыттардың қауқары жетпейді. Бұл туралы Жамбыл облысының әкімі Ербол Қарашөкеев айтты. Облыстағы фермерлердің алаңдаушылығын туғызып отырған мәселе қант қызылшасын өткізу. Биыл қант қызылшасы алқабынан 600 мың тоннадан астам өнім алу күтілуде. Оның 450 мың тоннасын Меркі зауыты қабылдайды. Қабылдау мерзімі 10 қыркүйектен басталды. Бүгінгі күні зауытқа 166 мың тонна қант қызылшасы жеткізілді,- деді. Үкімет басшысы қалғаны қайда жіберіледі деп сұрады. 640 мың тонна қант қызылшасы жиналады дедіңіз. Меркі зауытында 450 мың тонна, Ақсу зауытында 100-150 мың тонна өңделеді. Қалғанын қайда жібереміз?- деді премьер-министр. Қарашөкеевтің сөзінше, қант қызылшасын есептеу аяқталған соң, нақты артылатын көлем анықталады. Соны Қырғызстан тарапымен келісіп, зауыттарында өңдеу жоспарланып отыр."
"Президент Астана әкімін қабылдады Жеңіс Қасымбек 9 айдың есебін берді Тартылған инвестиция көлемі 1 трлн 140 млрд теңге болды. Бұл өткен жылға қарағанда 16 жоғары. Былтыр Оңтүстік-ШығысТұран газ жылу станциялары мен үшінші жылу электр орталығының бірінші кезеңдерін пайдалануға беру нәтижесінде қалада жылу қуаты алғаш рет артығымен өндіріле бастады. Жыл соңына дейін Тұран газ жылу станциясының екінші кезеңі аяқталмақ. Сол кезде қосымша 250 Гкалсағат жылу беріледі. Жаңа оқу жылына жоспарланған 24 мектептің 15-і пайдалануға берілген. Оның 9-ы Жайлы мектеп жобасы аясында бой көтерген Жаңа жылға дейін 4,5 мыңға орны бар 6 студенттік жатақхана салу жоспарланған болатын. Бүгінде оның төртеуіне студенттер орналасқан 170-ке тарта аула мен қоғамдық кеңістік абаттандырылып, 70-тен астам көше жөндеуден өткен. Сондай-ақ млн түп ағаш пен жасыл желек егу жоспарланып отыр. Президент елорданы одан әрі дамыту, көлік инфрақұрылымын нығайту және көріктендіру бойынша бірқатар тапсырма берді."
"Қорғас қаласы шетелдіктер үшін кәсібін ашуға және дамытуға көп мүмкіндік беруде Қазақстан мен Қытай шекарасындағы Қорғас қаласы шетелдік кәсіпкерлерге кәсібін жүргізу үшін өте ыңғайлы қала. Шыңжаңның солтүстік-батыс аймағында орналасқан қала елдің батыстағы сауда қақпасына және Орталық Азия елдерінің Қытайға кіретін қақпасына айналды. Мысалы, Әзербайжан елінен келген Ниязи, күн сайын Қорғас қаласынан шетелге бірнеше вагон көкөніс пен жеміс жидек жөнелтеді. Жүк тиелген вагондар бірнеше сағатта Алматы қаласын жетіп, әрі қарай Ресей және тағы да басқа елдерге жіберіледі. t.meatamekenbusiness_silkway"
"Ертең Ресейдің Қазан қаласында 16-шы БРИКС саммиті басталады Бұл бірлестік елдері басшыларының кеңеюінен кейінгі алғашқы кездесуі - бұған дейін ұйымға қосылуға Мысыр, Эфиопия, Иран, Сауд Арабиясы және Біріккен Араб Әмірліктері шақырылған болатын. БРИКС-ке қосылу тізімінде тағы 30-дан астам ел бар. Президенттің кеңесшісі әрі баспасөз хатшысы Берік Уәли Қасым-Жомарт Тоқаевқа еліміздің БРИКС-ке қосылуы туралы ұсыныстар түскенін айтып, Мемлекет басшысы бұл ұсыныстарды ұлттық мүдде тұрғысынан мұқият қарастыратынын мәлімдеген еді. Берік Уәлидің сөзінше, қазіргі және жақын болашақта Қазақстан БРИКС-ке мүшелікке өтініш бермейді. Президент Тоқаев БҰҰ-ны қолдайды және оның реформасы орта державалардың мүдделерін ескеріп жүргізілуі қажет деп санайды. Ал 24 қазанда Қазақстан Республикасының Президенті Қасым-Жомарт Тоқаев БРИКС-тің кеңейтілген отырысында аутрич форматында сөз сөйлейді деп күтілуде. t.meatamekenbusiness_silkway"
"Бектенов экспортқа бағытталған өндірістерді қолдау шаралары бойынша кеңес өткізді Жиынға министрлер мен әкімдер, Бәйтерек, Қазақстан даму банкі, Атамекен палатасының басшылықтары, сондай-ақ бизнес өкілдері қатысты. Бәйтерек холдингінің экономиканың түрлі салаларында пилоттық жобаларды іске асырудағы жаңа тәсілдері қарастырылды. Бұл инвестициялық жобаларды қарау талаптарын жеңілдету және өтінім бергеннен бастап, жобалық қуатқа шыққанға дейін бизнес-бастамаларға қолдау көрсетуге бағытталған. Алдымен тамақ өнімдерін өндіру, терең өңделген металлургия өнімдері қарастырылды. Бұл ішкі нарықта отандық өнімнің өсуін арттырып, экспортты кеңейтеді. Үкімет басшысы ірі кәсіпорындардың шағын және орта бизнеспен тығыз жұмыс істеуінің маңызын атап өтті. Отандық өндірушілердің тауарлары, қызметтері мен жұмыстарын сатып алу бойынша оффтейк-келісімдер жасау қажеттігі айтылды. Осылайша, қолдау шаралары тек белгілі бір кәсіпкерлерге ғана емес, жалпы қазақстандық өндірісті дамытуға оң әсер етуі тиіс."
"Қазақстандықтар киім-кешекті Қытай мен Түркиядан емес, Мьянма мен Үндістаннан әкеле бастады Осы жылдың қаңтар-шілде айларында елімізге шетелден 85,5 мың тонна киім сауда-саттық үшін әкелінген. Бұл өткен жылдың көрсеткішімен салыстырғанда 13,4-ға аз. Киім-кешек тасымалдау барысында Қазақстанға жасалған импорт көлемі 702,2 миллион долларға жеткен, деп хабарлайды inbusiness.kz. Саудаланған тауардың дені Өзбекстаннан 10,8 мың тонна, Қытайдан 5,6 мың тонна және Түркиядан 1,6 мың тонна әкелінген. Күнделікті киетін киімдердің 59,9 тоннасы Үндістаннан және 14,3 тоннасы Португалиядан жеткізілген. Қалай десек те, Қазақстан нарығы үшін негізгі тауар жеткізуші Қытай болып қала береді. Өткен жылмен салыстырғанда 1,5 есе аз болса да, Қытайдан жеткізіліп жатқан киім-кешек көлемі 9,9 мың тоннаны құрап отыр. Бір ескеретін жайт, соңғы кезде елімізге өзге елдерден де киім-кешек көптеп әкеліне бастады. Мәселен, жыл басынан бері Бангладештен 1,1 мың тонна, Ресейден 997,7 тонна, Пәкістаннан- 169,4 тонна және Румыниядан 6,4 тонна киім әкелінді. Елімізге биыл сырт киім Қытайдан 4,6 мың тонна, Мьянмадан 146,3 тонна, Индонезиядан 19,7 тонна, Италиядан 10,6 тонна, Ұлыбританиядан 1,7 тонна жеткізілді. t.meatamekenbusiness_silkway"
"Халықаралық тәртіп өзгеріп жатқанда жай бақылаушы болғымыз келмейді Тоқаев Мемлекеттерді үлкен немесе шағын деп бөлмей, оларға жаһанды жақсарту үшін өз үлесін қосуға мүмкіндік беру керек. Қазақстан алдағы уақытта да әлемдік аренада белсенді рөл атқаруға дайын. Біз дипломатияның, экономикалық ынтымақтастық пен көпжақты басқарудың тоғысқан жерінде тұрмыз. Әріптестерімізбен және серіктестерімізбен бірге әрекет ету арқылы болашақ әлемнің келбетін қалыптастыруға атсалыса аламыз. Халықаралық тәртіп өзгеріп жатқан кезеңде біздің жай ғана бақылаушы болғымыз келмейді. Керісінше, анағұрлым теңгерімді, әділ әрі орнықты ғаламдық жүйенің архитекторлары болуға ұмтыламыз, деді. Президент әлемнің жікке бөлінуі күшейіп, халықаралық институттардың беделі әлсіреген сайын, орта державалардың рөлі арта түседі деп санайды. Ірі державалар бір мәмілеге келе алмай жатқан кезде, дау-дамайды реттеуге орта державалар жиі дәнекер болады. Олар жаһандық ынтымақтастықтың іргесі шайқалмауына ықпал етеді, деді Президент."
"Канцлер Шольцпен келіссөз барысында айтқанымдай, Ресейдің әскери тұрғыдан жеңілмейтіні анық. Astana Think Tank форумының пленарлық отырысында сөз сөйлеген Қасым-Жомарт Тоқаев осылай деді. Бұл Ресейдің әскери әлеуеті, Президент Путин жүргізіп отырған саясатты халқының қолдауы және тарихтың өзі дәлелдеп отырған факт. Сондықтан біз қақтығысты бейбіт түрде шешу жолдарын қарастыруды, барлық мемлекеттің, соның ішінде Қытай мен Бразилияның ақылға қонымды жоспарларын қолдаймыз. Басқа жол жоқ. Әйтпесе, соғыс қос тарапты да жойып тынады. Кейбір әлемдік күштер бұған мүдделі шығар. Бірақ бұл тығырыққа тірейтін жол. Конструктивті келіссөздер арқылы бейбітшілікке ұмтылу әлсіздіктің белгісі емес, керісінше, стратегиялық парасаттылықтың көрінісі, деді Президент. Мемлекет басшысы еліміздің Иранмен ядролық қару мәселесінде мәмілеге келуге, Сирия бойынша келіссөз жүргізуге, сондай-ақ жақында ғана Армения мен Әзербайжан арасындағы кездесуге арнайы алаң ұсынғанын еске салды."
"Жыл басынан бері қаржы пирамидасына қатысты 57 қылмыстық іс тергелді Қаржы мониторингі агенттігінің хабарлауынша, олар 20 млрд теңге шығын келтірген. Бүгінде соның 12 млрд-ы өтелді. Мәселен, Алматыда Hit Beat Music қаржы пирамидасына қатысты сот аяқталды. Алаяқтар өздерін канадалық компанияның акционері және иесі ретінде таныстырып, музыкалық инвестициялық жоба қызметіне іс жүзінде қатысы жоқ компанияның акцияларын сатумен айналысқан. Келтірілген залал сомасы - 255 млн теңге. Сот үкімімен ондағы адамдар 5 жылдан 6 жылға дейінгі мерзімге бас бостандығынан айырылды. Қаржы пирамидаларына қарсы іс-қимыл жүзеге асырыла бастағаннан бері Qnet, World Business Consulting, Finiko AntaresAntares Trade, Sincere Systems GroupS-Group, Hermes LTD, Life is good, Chia Tai TiandingChia Tai Pharmaceutical Energy Eolus OazqstanEolus сияқты пирамидалардың ұйымдастырушылары жауапкершілікке тартылды, - деді агенттіктің ресми өкілі Әлібек Әбділов."
"Алматылықтар, бүгін әкімдеріңіз Президентке есеп берді Ерболат Досаев 9 айда капиталға 1 133 млрд теңге инвестиция тартылды Жыл басынан бері қала бюджеті 204,5 млрд теңгеге артып, 1828,5 млрд теңге болды Кәсіпкерлік субъектілер саны 6,2 өсіп, 361,1 мыңға жеткен Биыл денсаулық сақтау инфрақұрылымын жаңғыртуға арналған бюджет 2,5 есе өсіп, 26,3 млрд теңгеге жетті. Еліміздегі алғашқы Ерте араласу орталығы ашылған. Бұл мекеме балалар мүгедектіктігін төмендетумен шұғылданады 219 шақырым су жабдықтау және тарту желілері салынып, қолданыстағы 27,3 шақырым жаңартылған. 66 шақырым электрмен жабдықтау желісі реконструкцияланған Алматының жасыл желегін көбейтіп, оған күтім жасау үшін 110 шақырым тамшылатып суару жүйесі орнатылған Президент кездесу соңында шағын және орта бизнес үлесін арттыру, транспорт құрылымын дамыту және қоғамдық көліктерді экологиялық талаптарға сәйкестендіру, инженерлік және әлеуметтік инфрақұрылымды сапалы жаңғырту жөнінде бірқатар нақты тапсырма берді."
"Қасым-Жомарт Тоқаев пен елімізге ресми сапармен келген Армения Президенті Ваагн Хачатурян Астана халықаралық қаржы орталығына барды. АХҚО арқылы Қазақстан экономикасына тартылған инвестиция көлемі 13 миллиард доллардан асқан. Оның 5,9 миллиард доллары AIX биржасындағы портфельдік инвестиция болса, 7,3 миллиард доллары АХҚО-ға қатысушы компанияларға тиесілі. Бүгінде мұнда әлемдегі 80-нен астам елдің 3200-ге жуық компаниясы жұмыс істейді. Олардың қатарында ақпараттық-коммуникациялық технологиялар, қаржы қызметтері мен сақтандыру салаларына маманданған Арменияның 6 ірі компаниясы да бар. Сонымен қатар АХҚО Соты мен Халықаралық төрелік орталығының қызметі, орталықтағы сот жүйесінің ерекшелігі жөнінде де ақпарат берілді. Бұдан бөлек, АХҚО қаржы қызметтерін реттеу комитетінің жұмысы туралы баяндалды. Аталған комитет пен Арменияның Орталық банкі арасында Банк және сақтандыру қызметтерін, бағалы қағаздар нарығын қадағалау және реттеу саласындағы өзара іс-қимыл туралы меморандум жасалған."
"Қазатомөнеркәсіп Қытайға ірі көлемде уран жеткізбекші Қазатомөнеркәсіп ҰАК АҚ CNNC Overseas Limited бұдан әрі CNNC Overseas және China National Uranium Corporation Limited бұдан әрі CNUC компанияларымен аталмыш компаниялар пайдасына тараптардың келісімдерін жазбаша бекіту күніне сәйкес нарық шарттары бойынша U3O8 түріндегі табиғи уран концентраттарын жеткізу туралы келісімге қол жеткізді. Бұған дейін CNUC және CNNC Overseas компанияларымен жасалған мәмілелермен бірге акционерлердің кезектен тыс жиналысында қарауға шығарылатын мәміленің құны Компанияның бөлек қаржылық есептілігіне негізделген активтерінің жалпы баланс құнының елу пайызынан асады. Яғни, ықтимал мәміле сомасы - 1,2 трлн теңгеден жоғары болмақ. Қытай Халық Республикасында тіркелген CNUC компаниясы және Гонконгта тіркелген CNNC Overseas компаниясы ядролық өнеркәсіптің барлық салаларында әрекет ететін Қытай Халық Республикасының мемлекеттік корпорациясы - China National Nuclear Corporation CNNC үлестес ұйымдары. t.meatamekenbusiness_silkway"
"Елімізде туроператорлар саны артты Мемлекеттік электронды тізілімнің деректері бойынша, Қазақстанда туроператор қызметін жүзеге асыруға 590 лицензия берілген. Бұл 2023 жылмен салыстырғанда 210 лицензияға көп 380 лицензия. Лицензиялар мынадай бағыттар бойынша берілген 44 лицензия шығу туризмі 43 лицензия ішкі, келу және шығу туризмі 503 лицензия ішкі және келу туризмі. Мемлекеттік тізілімді жетілдіру бойынша кешенді жұмыс жүргізіліп, туроператорлар өз қызметтерін заң талаптарына тез арада сәйкестендірді. Біз үшін қызмет көрсету сапасы басты назарда. Лицензия иелері үшін заң аясында жұмыс істеу маңызды, деді ҚР ТСМ Туризм индустриясы комитетінің төрағасы Нұртас Кәріпбаев."
"TikTok қызметкерлерін қысқарта бастады Қытайлық ByteDance компаниясына тиесілі TikTok бүкіл әлем бойынша жүздеген қызметкерді жұмыстан шығаратынын хабарлады. Тек Малайзияның өзінде 500-ден астам қызметкер жұмыстан шығарылды. Жалпы алғанда, ByteDance-те әлемнің 200-ден астам қаласында 110 мыңнан астам қызметкер жұмыс істейді. Бұл шешім мазмұнды модерациялау үшін AI пайдалануға көшу және компанияның жаһандық операциялық моделін жақсарту стратегиясының бөлігі ретінде жарияланды. Компания өкілдерінің айтуынша, заң бұзушылықтардың 80-ы AI көмегімен анықталып, жойылған. ByteDance сонымен қатар 2024 жылы сенім мен қауіпсіздікті қамтамасыз ету үшін 2 миллиард доллар инвестициялауды жоспарлап отыр, бұл процестерді автоматтандыруды күшейтуді мықтап қолға алынғанын көрсетеді. Бұған дейін ByteDance компаниясы Huawei чиптерінде жаңа AI моделін жасайтыны белгілі болды t.meatamekenbusiness_silkway"
"Qarmet Қытай банктерінен 1,3 млрд доллар қарыз сұрамақ Qarmet компаниясы бұрынғы АрселорМиттал Теміртау Қытай банктерінен 1,3 млрд доллар қарыз алмақ. Бұл қаржыны өз инвестициялық бағдарламаларын жүзеге асыруға жұмсайды. Бұл туралы компания бас директорының қаржы және стратегиялық даму жөніндегі орынбасары Зәуре Зәуірбекова мәлімдеді, деп жазады kursiv. Жабдықтардың негізгі бөлігі көрші елден жеткізілетіндіктен, қазір Қытай банктерімен келіссөздер жүргізіп жатырмыз. Мәселен, кокс пешінің аккумуляторын жөндеу және қайта құру жобасына 460 млн доллар керек. Ал жабдықты ауыстыруға қажет қаржы 700-800 миллион долларға жетуі мүмкін, - деді Зәуірбекова. Компания өкілі қазақстандық банктер және халықаралық даму институттарымен де келіссөз жүргізіліп жатқанын айтады. Еуразиялық даму банкі де Qarmet-тің жобаларына қызығушылық танытқан. Бұл жобалардың жалпы құны 1,3 млрд долларды құрайды. Еуразиялық даму банкімен ұзақ уақыттан бері жұмыс істеп келеміз. Қаржы ұйымы қазір түрлі жобаларды қарастырып жатыр, 1,3 млрд доллар көлемінде қарыз беруге дайын. Бірақ қарыз нақты жобаларға берілетіндіктен, көп нәрсе жобаны жүзеге асыру мерзіміне тәуелді. Соған байланысты біз түрлі бағдарламалар дайындадық, - деп нақтылады Зәуре Зәуірбекова. Оның айтуынша, құны 3,5 млрд доллар инвестициялық бағдарламаны қаржыландыру үшін халықаралық және қазақстандық банктердің синдикаты құрылады. t.meatamekenbusiness_silkway"
"Қазақстан экономикасы 2025-2026 жылдары үш дағдарыспен бетпе-бет келуі мүмкін Бұл туралы Экономикалық саясат институтының директоры Қайырбек Арыстанбеков айтты. Сөзінше, жекелей алғанда, бұл дағдарыстар үлкен қауіп төндірмесе де, олардың бір уақытта келуі экономикаға қысым жасауы ықтимал. Алғашқысы бюджет дағдарысы. Қазір бюджеттің кірісі мен шығысында айырма бар. Соңғы 5 жылда бюджет тапшылығы 11 трлн теңгеден асты. Екіншіден, экономист сауда балансында дағдарыс орнауы ықтимал деп тұжырымдайды. Өйткені сырттан келетін тауар көлемі Қазақстанның шетелге шығаратын өнімінен жоғары. Шетелге капитал көп кетіп жатыр. Үшінші қарыз дағдарысы. Жеке компаниялар алған қарызды өтеу 2025-2026 жылдарға келеді. Сыртқы қарыз 166,7 млрд-тан асады. Яғни 2 жыл тағы да капитал шетелге кетеді деген сөз, деді экономист. Қазақстан дағдарыспен бір уақытта бетпе-бет келсе, қаражат жетпеуі мүмкін. Бұл теңгенің күрт құнсыздануы, Ұлттық қордың сарқылуы және елге инвестиция ағынының азаюына алып келуі ықтимал."
"QazaqGaz екі министрлікпен бірге газ бағасын белгілемек Президент Жолдауында көгілдір отынның лайықты тарифі мен көтерме құнын белгілеуді тапсырды. Соны орындау мақсатында QazaqGaz Энергетика, Ұлттық экономика министрліктерімен бірге жұмыс атқарып жатыр. Бұл туралы компания басшысы Санжар Жаркешов Президентке жыл басынан бері атқарылған шаруаның есебін беру кезінде айтты. Бұдан бөлек Талдықорған Үшарал магистральді газ құбыры салына бастады. Өзбекстанға газ тасымалын ұлғайту үшін Орта Азия Орталық жүйесін жаңғырту үшін дайындық жүріп жатыр. Елде тауарлы газды тұтыну көлемінің артуына байланысты, геологиялық барлау жобаларына инвестиция тартылған. Chevron компаниясымен Ақтөбе обл. геологиялық барлау жұмыстарын жүргізу туралы келісімге қол қойылған. Жобаны инвестор қаржыландырады. Президент жылыту маусымында халықты және экономиканы газбен тұрақты қамтамасыз ету, саланы реформалауды жалғастыру, газ тасымалдау жүйесінің қуаттылығын арттыру бойынша тапсырмалар берді."
"Данияр Абулгазин Азия үстел теннисі одағының Орталық Азия бойынша вице-президенті болып қайта сайланды Дауыс беру бүгін Астанада ATTU Бас ассамблеясы аясында өтті. Оның кандидатурасы бірауыздан мақұлданды. Данияр Абулгазин вице-президент қызметін 2021 жылдан бері атқарып келеді. Енді өкілеттігі 2028 жылға дейін ұзартылды. Әріптестері Қазақстанда үстел теннисінің дамуын, халықаралық турнирлердің жоғары деңгейде ұйымдастырылғанын және елдегі инфрақұрылымның кеңеюін атап өтті. Сондай-ақ, Кирилл Герасименконың Париж Олимпиадасындағы өнері, Алан Құрманғалиевтің жастар арасындағы әлем чемпионатындағы жеңісі атап өтілді. Данияр Рүстемұлының қайта сайлануы, көшбасшылық қасиеттері мен Орталық Азиядағы үстел теннисін дамытуға қосқан үлесін растайды, оған халықаралық деңгейде көрсетілген сенім мен қолдау дәлел, деді Қазақстан үстел теннисі федерациясының бас хатшысы Данил Пак. Конгресс Астанада өтіп жатқан XXVII Азия чемпионаты аясында өтті. Құрлық біріншілігі Орталық Азияда алғаш рет өтуде."
"Қазақстан Ресей облигацияларына салған зейнетақы қаражатын қайтарып жатыр. Бұл туралы Ұлттық банк төрағасы Атамекен бизнес арнасының тілшісі қойған сұраққа жауап беру кезінде айтты. Сөзінше, қаражат соғыс болар алдында инвестицияланған. Сондықтан Ресейдің санкцияға ұшырайтынын білмей қалдық дейді. Бүгінде салынған 34,6 млн доллардың 7,3 млн-ы сыйақы күйінде қайтарылды. Ресей қаржы министрлігінің бағалы қағаздарына инвестициялаған едік. Санкция, соғыс болмаған кезде, одан бұрын салдық. Ешкім алдын ала білген жоқ қой. Біз тиісті жұмыстарды жүргізіп, бағалы қағаздарды сыйақы күйінде қайтара бастадық. Ешқандай проблема жоқ. Кедергі болды, әрине. Олар жан жақты мұқият тексеріп, қазіргі таңда бірте-бірте қайтарып жатыр, - деді Сүлейменов. Еске салайық, Ұлттық банк 2022 жылы 16,7 млрд теңге 34,6 млн доллар зейнетақы қаражатын Ресейдің доллармен номинацияланған еурооблигацияларына салды. Алайда 2 жылда құнды қағаздардың құны 385 млн теңгеге төмендеген. Яғни 25-35 пайызға құлдырады."
"Биыл Қытай мен Қазақстан арасындағы туристер ағыны қарқын алуда 1 қаңтар мен 10 қазан аралығында екі елдің шекарасында орналасқан Қорғас шекара бекеті арқылы Қазақстаннан Қытайға миллиондаған адам кірген. Бұл рекордтық деңгей бақылау-өткізу пункті жұмыс істей бастағаннан бері алғаш рет тіркелді. Өткен жылдың сәйкес кезеңімен салыстырғанда шекарадан өткендердің саны 110 пайызға артқан. Бұған екі ел арасында визасыз режимді енгізудің арқасында қол жеткізілді. Қазір Қытай мен Қазақстанды байланыстыратын төрт автобус бағыты бар. Статистикалық мәліметтерге сүйенсек, Қорғастан күніне 3700-ге жуық адам өтеді. Бақылау бекетінің қызметкерлері жолаушылар ағынының одан әрі өсуін қамтамасыз ету үшін жұмысын оңтайландыруды жалғастыруда. t.meatamekenbusiness_silkway"
"Қасым-Жомарт Тоқаев пен Сердар Бердімұхамедов шағын құрамда келіссөз жүргізді Тоқаев бауырлас екі ел арасындағы санқырлы ынтымақтастықты нығайтуда мұндай жоғары деңгейдегі тұрақты кездесулердің маңызы зор екенін атап өтті. Қазақстан сіздің еліңізбен энергетика, көлік, логистика және мәдени-гуманитарлық салалардағы ықпалдастыққа қатысты барлық мәселе бойынша сенімді одақтас. Алдағы уақытта да осы бағытта жалғаса беретінін атап өткім келеді. Әлбетте, біз Түрікменстанның халықаралық аренадағы бейтарап статусына құрметпен қараймыз., деді Президент. Бердімұхамедов Түрікменстанның бауырлас Қазақстанмен стратегиялық серіктестікті жан-жақты өркендетуге бейіл екенін растады. Түрікменстан Қазақстанның сыртқы саясаттағы ұстанымын құптайды. Сондай-ақ елдеріміз арасындағы сауда-экономикалық байланыстардың дамуына айрықша мән береміз. Энергетика, көлік, сауда-саттық, ауыл шаруашылығы, жоғары технологиялар секілді маңызды бағыттар бойынша бірлесіп жұмыс істеуге ниеттіміз, деді Түрікменстан Президенті."
"АҚШ-тың 14 аймағы ТикТокқа қарсы сотқа шағым түсірді Нью-Йорк, Калифорния, Иллинойс, Кентукки, Луизиана, Массачусетс және АҚШ-тың басқа жеті штаты, сондай-ақ Колумбия округі әлеуметтік желіні кәмелетке толмағандарға зиян келтірді деп айыптап, TikTok-қа қарсы сотқа жеке-жеке шағым түсірді. Олар TikTok балаларға бейнелерді ұзағырақ және жиірек қарауға арналған тәуелді бағдарламалық құралды әдейі пайдаланып отыр деп есептейді. Мемлекеттік айыптаушылардың айтуынша, бұл оларға жарнама көрсету үшін жасалған. t.meatamekenbusiness_silkway"
"Соңғы 5 жылда алғаш рет Аралға су жіберу жоспары 100-ға жуық орындалды Соңғы жылдары теңізге 350-400 млн текше метр су келіп отырса, биылғы жылдың басынан бері бұл көлем 2 млрд-тан асты, ал жыл соңына дейін тағы шамамен 500 млн жіберу жоспарланып отыр. Нәтижесінде, бүгінгі таңда Солтүстік Арал теңізінің су көлемі 22 млрд текше метрге жетті. Теңізге осыған дейін вегетация кезінде секундына 7-10 текше метр су жіберілген болса, биыл секундына 60-70 текше метр су жіберілді, деп мәлімдеді Арал-Сырдария бассейндік инспекциясы басшысының орынбасары Зейнулла Қазтоғанов. Бұдан бөлек, Ақшатау-Сорғақ және Қамыстыбас көлдер жүйесіне 45 млн текше метр су жіберілді. Бұл балық шаруашылығы дамытуға тиімді әсер етіп отыр. Аралдың минерализациясы азайып, балық көбейді. Теңіз тартылғаннан бері балықшылар жылына 400 тонна балық ауласа, қазір 7,5-8 мың тоннаға дейін ұстайды. Енді Су ресурстары министрлігі Дүниежүзілік банкпен бірлесіп Солтүстік Арал теңізін сақтау жөніндегі жобаның екінші кезеңіне дайындалып жатыр."
"Президент ТМД мемлекеттері басшылары кеңесінің шағын құрамдағы отырысында сөз сөйледі Достастықты сақтау керек деп ойлаймын. Осы мақсатта мемлекеттер басшылары деңгейінде бір-бірімізді негізсіз сынап-мінеуден аулақ болып, ұстамдылық пен парасаттылық танытқанымыз жөн. Орталық Азия аймағындағы мемлекетаралық шекаралардың жекелеген бөліктерін заңдық тұрғыдан ресімдеуді аяқтау ісінде айтарлықтай ілгерілеу бар. ТМД форматын құру туралы мәселені қарастыруды ұсынамын. Достастық жәрмеңкесі атты мемлекетаралық бағдарламаны іске қосуды ұсынамын. Оның аясында ТМД елдерінің түрлі қалаларында жыл сайын сауда-саттықтың көрігін қыздыратын іс-шаралар өткізуге болады. Оған бүкіл Еуразия өңіріндегі шеберлер мен шаруаларды да шақырған жөн. Алғашқы көрмені Қазақстанның ең көне қалаларының бірі Таразда ұйымдастыруға дайынбыз. Былтыр ТМД-ға мүше мемлекеттердің аумағы арқылы өтетін күре жолдарды өзара ұштастыру тұжырымдамасын әзірлеуді ұсынған едім. Бұл жұмысты мейлінше тезірек аяқтауымыз керек."
"Қазақстан алтын қорын көбейткен 10 елдің қатарына енді Соңғы 10 жылда алтын сатып алуды арттырған елдердің тізімі жарияланды. Көш басында Ресей тұр. Екінші орындағы Қытай да алтын қорын біршама арттырған. Үшінші орында Түркия. Бұдан бөлек Польша, Үндістан, Өзбекстан, Қазақстан, Сингапур, Ирак және Таиланд тұр, деп жазады zakon kz порталы. Алтын қорын көбейткен елдер 2013 2023 жж. 1. Ресей 1298 тонна 2. Қытай 1181 тонна 3. Түркия 424 тонна 4. Польша 256 тонна 5. Үндістан 246 тонна 6. Өзбекстан 154 тонна 7. Қазақстан 151 тонна 8. Сингапур 103 тонна 9. Ирак 100 тонна 10. Таиланд 92 тонна t.meatamekenbusiness_silkway"
"Қытай Қазақстаннан бидай алатын негізгі елдердің бірі Үкіметте вице-премьер Серік Жұманғариннің төрағалығымен өткен егін жинау науқаны бойынша жедел штабта экспортқа астық жеткізуді ұлғайту мүмкіндіктері қаралды, деп жазады inbusiness.kz сайты. Отырыста қазақстандық астықты Қытайға жеткізудің өңірлік деңгейі қаралды. 9 айдың қорытындысы бойынша астықты жабық вагондарда тасымалдау көлемі 75-ға және астық тасығыштарда 5-ға өсті. Контейнерлермен жеткізу 26-ға төмендеді. Бұл жабық вагондар мен астық тасығыштардағы дақылдардың негiзгi көлемiнiң Қорғас және Алашанькоу стансалары арқылы Суардың бондтық аймағына жеткiзiлуiмен байланысты, онда дайын өнiмдi қайта өңдеу және одан әрi жөнелту үшiн баж салығы жоқ. Осылайша, қазақстандық бидай негізінен Қытайдың шекаралық және орталық провинцияларын қамтамасыз етеді. Қытай ішіне жеткізу үшін 65 баж салығы қолданылады және ол бағыттар бойынша астық негізінен контейнерлермен тасымалданады. Бұл ретте арпа және басқа да жемшөп дақылдары ірі дайындаушы компаниялардың қажеттіліктеріне сәйкес бүкіл Қытай бойынша экспортталады. t.meatamekenbusiness_silkway"
"Марбург вирусы Денсаулық сақтау министрлігі эпиджағдайға байланысты бақылауды күшейтті Бұл туралы Бас мемлекеттік санитариялық дәрігері Сархат Бейсенова хабарлады. Министрлік келесідей профилактика шараларын сақтауды ұсынады 1 жұқтырған адамдармен байланыспау 2 Африка жунглиінде кездесетін жабайы жануарлардан сақ болу 3 жергілікті жануарлардың нашар қуырылған етін жемеу 4 мысырлық жарқанаттардың көп саны вирустың асимптоматикалық тасымалдаушылары бар үңгірлер мен шахталарға бармау 5 аурудың белгілері пайда болған кезде дереу медициналық көмекке жүгіну 6 жеке гигиена ережелерін сақтау. Марбург вирусына қарсы арнайы ем мен вакцина жоқ. Тек симптоматикалық емдеу ғана жүргізіледі. Аурудың негізгі белгілері қызу, тамақ ауруы, бөртпе, іш ауруы, мұрын мен көздің қанауы. Халықаралық әуежайларда байланыссыз термометриясы арқылы мемлекеттік шекарада санитариялық-карантиндік бақылау жүргізіледі, деп атап өтті Бейсенова."
"Израиль Ираннан кек қайтаруды ойластырып жатқанда әлемдік нарыққа қара алтын ағыны тоқтайды деген қауіп күшейіп келеді. Мұнай бағасы осы аптада Таяу Шығыстағы шиеленістің күшеюіне байланысты күрт көтерілді. 6 долларға қымбаттады. Сондықтан әлемнің кейбір елдеріндегі жанармай құю станцияларында бензин құны біршама өсті. Мұнай бағасының секіруі автоматты түрде газ бағасын да шарықтатады деген қауіп бар. Әрі қарай баға қалай болады? Oil Price Information Service орталығының әлемдік энергетикалық ресурстарды талдау бөлімінің басшысы Том Клозаның ойынша, мұнай бағасы қазір өзінің шарықтау шегіне жақындап қалды. Америкалық сұрыптың құны 74,38 доллар болса, Brent халықаралық эталонының нарқы 78,05 доллар. Жағдай тұрақталысымен, мұнай трейдерлері назарды 2025 жылға аударады. Ал келесі жыл жоғары баға үшін проблемалы болуы мүмкін. Себебі ұсыныс сұраныстан күніне 500 000 1 млн баррельге асып кетуі ғажап емес, дейді Клоза Рейтерге берген сұхбатында."
"Менің мақсатым - ұстазды қоғамымыздың басты кейіпкері ретінде дәріптеу Президент мұғалімдерді мерекемен құттықтап, саладағы ауқымды жұмыстарға тоқталды Менің тапсырмаммен Педагог мәртебесі туралы заң қабылданды. Мұғалімдер мен тәрбиешілердің жалақысы айтарлықтай көбейді. Олар қызметіне кедергі келтіретін артық міндеттерден босатылды. Қазақстанның еңбек сіңірген ұстазы атағы енгізілді. Оның иегеріне қомақты сыйақы беріледі. 46 мұғалім осы наградаға ие болды. Халықаралық олимпиада жүлдегерлерін дайындаған мұғалімдерге қаржылай қолдау көрсетіледі. Педагог мамандығы бойынша оқып жатқан студенттердің шәкіртақысы 2,5 есе көбейді. Жайлы мектеп жобасы аясында келесі жылы 460 мың балаға арналған 217 жаңа мектеп салынады. Мектептерде ерекше қажеттіліктері бар балалардың кедергісіз білім алуына қолайлы жағдай жасалады. Биыл оқушылар халықаралық олимпиадалардан 360-тан астам медаль жеңіп алды. Бұл ұстаздарымыздың еңбегі."
"Күштік құрылымдар судьяларға қысым көрсетпеуі үшін шаралар қабылданды Президент судьялар съезінде осылай деп, сот саласын реформалау ісіндегі қол жеткізген жетістіктеріне тоқталды. Елімізде Конституциялық сот құрылды. Сот жүйесінің институционалдық дербестігі нығайды. Сала бюджетін басқару құзыреті қазылар қауымының өзіне берілді. Күштік құрылымдар судьяларға қысым көрсетпеуі үшін тиісті шаралар қабылданды. Кадрларды іріктеу жүйесі жаңартылды. Бірінші сатыдағы сот төрағасы қазылар қауымының ұсынысымен тағайындалады. Жоғарғы Соттың судьялары Конституцияда көрсетілген жаңа тәртіп бойынша сайланатын болды, яғни, оларды Сенат баламалы негізде таңдайды. Алқа билер тәжірибесі кеңінен қолданыла бастады. Қазір оларды іріктеу жұмысы цифрлық жүйеге толық көшкен. Сондай-ақ Әкімшілік әділет қызметі пайда болды. Бұл құрылым жеке адамдардың және кәсіпкерлердің құқығын тиімді қорғауға мүмкіндік береді. Бүгінде сот істерінің жартысынан астамы азаматтар мен бизнестің пайдасына шешіліп жатыр, деді Президент."
"АҚШ биыл Қытайды Ұлттық күнімен құттықтаған жоқ АҚШ Мемлекеттік департаменті Қытай Халық Республикасының құрылғанына 75 жыл толуына байланысты ресми құттықтау мәлімдемесін жасаған жоқ. Америкалықтар Бейжіңдегі АҚШ елшілігінің құттықтауларымен ғана шектелді. Бұрын Мемлекеттік департамент жыл сайын ҚХР-ға құттықтаулар жіберетін өткен жылы құттықтаулар 29 қыркүйекте, ал 2022 жылы - 30 қыркүйекте жіберілді. Елдер арасындағы қазіргі келіспеушіліктер сауда, технология және әскери мәселелерді қамтиды. Үнді-Тынық мұхиты аймағында да геосаяси шиеленіс артып келеді. t.meatamekenbusiness_silkway"
"650 қазақстандық Ресей түрмесінде жазасын өтеп жүр Бұл туралы Бас Прокурордың орынбасары Ғалымжан Қойгелдиев Мәжіліс кулуарында айтты. Біздің 900 отандасымыз жазасын шетелде өтеп жатыр. Олардың басым бөлігі, яғни шамамен 650 адам Ресейде. 1000-ға жуық шетелдік еліміздің түрмелерінде отыр. Олардың дені Өзбекстан азаматтары. Өкінішке қарай, біздің жастар оңай ақша табамыз деп шетелге барып, ұрынып қалу, келеңсіз жағдайға түсіп қалу оқиғалары өте көп. Әсіресе, есірткі тасымалдауға байланысты мәселелер бар. Шетел түрмесінде жазаны өтеу қиын, себебі тілдік кедергі бар. Ол қарапайым нәрсені де сұрай алмайды. Кейбір елдерде мәжбүрлі еңбек деген ұғым бар. Адам жұмыс істемеген жағдайда оған тамақ берілмейді, - деді Қойгелдиев. Айтуынша, шетелде жүргенде барған елдің ережелерін сақтау қажет. Соңғы 5 жылда Қазақстанға 160 сотталған отандасымызды қайтардық, 190 шетелдікті өз елдеріне жібердік. Осы жылдың 9 айында жазасын өтеп жатқан 24 азаматымызды елге қайтардық, - деді Бас Прокурордың орынбасары."
"Ұлттық банк мысықтың суреті бар жаңа тиындарды айналымға шығармақ Жаңа монеталар 3 қазаннан бастап Ұлттық банктің интернет-дүкенінде сатылымға шығады. Шаңырағыңыз шаттыққа толсын Үйіңде тыныштық болсын монетасы жер бетіндегі бейбітшілік пен ошақ жылуын білдіреді. Шаңырағыңыз шаттыққа толсын деген сөздер адамдар бір-бірімен тату-тәтті өмір сүрсін, үй иелеріне тыныштық пен береке болсын деген тілектк айтылады, делінген хабарламада. Монетада терезенің жақтауында жатқан мысықтың суреті бар. Сондай-ақ шаңырақтың, ою мен тағаның суретін де байқауға болады. Бұл монеталар 9251000 сынамалы күмістен жасалған, массасы 31,1 грамм, диаметрі 38,61 мм, номиналы 1000 теңге. Тиынның таралымы 2000 дана. Коллекциялық монеталар Қазақстан Республикасының бүкіл аумағында номиналды құны бойынша төлемнің барлық түрлері үшін, сондай-ақ банк шоттарына есепке алу үшін және еліміздің барлық банктерінде аудару, майдалау және айырбастау үшін қабылдануға міндетті, деп жазды Ұлттық банк."
"Қазақстан мен Қытай сот саласында бірлесе жұмыс істемек Қазақстан Республикасы Жоғарғы Сотының төрағасы Асламбек Мерғалиев бастаған делегация Қытайдың Үрімші қаласында өткен Қытай Орталық Азия Жоғарғы Сот төрағаларының кеңесіне қатысты, деп хабарлайды Жоғарғы Соттың баспасөз қызметі. Сапар барысында қазақстандық делегация құқық қорғау, сот төрелігін цифрландыру және халықаралық қылмыстармен күрес мәселелерін талқылады. Кездесу аясында ҚХР Жоғарғы халық сотының төрағасы Чжан Цзюньмен екіжақты келіссөздер жүргізіліп, оның барысында сот саласындағы ынтымақтастықты нығайту перспективалары талқыланды, - делінген хабарламада. Кездесудің қорытындысы бойынша қатысушы елдердің сот саласындағы әріптестікті одан әрі дамыту жөніндегі ниетін бекітетін Үрімші мәлімдемесіне қол қойылды. t.meatamekenbusiness_silkway"
"Лукашенко Қазақстан Беларусь үшін уақыт сынынан өткен дос Бүгін Беларусь президенті Александр Лукашенко шет елдердің елшілерінен сенім грамоталарын қабылдады. Сол кезде Қазақстан мен Беларустың одақтас, стратегиялық серіктес әрі дос ел екенін айтты. Қазақстан Беларусь үшін маңызды, уақыт сынынан өткен дос, стратегиялық серіктес және одақтас ел. Екі елдің қызығушылықтары тоғысқан салалар көп. Қазақстан мен Беларустің ынтымақтастығына жыл сайынғы миллиард долларлық тауар айналымы мен өнеркәсіптік кооперациядағы табысты жобалар дәлел. Қасым-Жомарт Тоқаевқа Қазақстанның Шанхай ынтымақтастық ұйымына төрағалығы кезінде бізге көрсеткен қолдауы үшін алғыс білдіремін, - деді. Соңында Қазақстанның елшісі Тимур Жақсылықов арқылы Лукашенко Қасым-Жомарт Тоқаевқа сәлемдеме жолдады. Ол әрқашан біздің сенімді досымыз болған және солай қала береді. Қажетсіз ақпаратты аз оқыңыздар, аз тыңдаңыздар. Біз тағы да кездесіп, мәселелерді талқылаймыз деп үміттенемін, - деп қосты Лукашенко."
"Ел ішіндегі рейстерде ересексіз жүретін балаларды тасымалдау ақылы болады 1 қазаннан бастап 6 жастан 15 жасқа дейінгі ересексіз саяхаттайтын балаларды Қазақстан бойынша тасымалдау үшін арнайы ақы төлеу керек. Оның құны бір бағытқа 9750 теңгеден басталады. Бұл қызметке ұшатын әуежайда рейске тіркеуден бастап, әуежайда жауапты ересекпен кездескенге дейін Эйр Астана әуекомпания қызметкерлерінің баланы ертіп жүруі кіреді. Балалар ұшаққа бірінші болып кіріп, соңғы қатарларға отырады, оларға экипаж сапар бойы бас-көз болады. Ұшып келе жатқанда бортсеріктер жас жолаушыларға қауіпсіздік ережелерін таныстырады, қажет болған жағдайда қауіпсіздік белдіктерін тағуға көмектеседі, дәретхана мен ойын-сауық жүйесін қалай пайдалану керегін түсіндіреді, - делінген хабарламада. Ұшатын балалар тіркеуге заңды өкілімен бірге ұшарға кем дегенде 1,5 сағат қалғанда келуі керек. Егер баланы ата-анасының немесе заңды асыраушысының өкілі алып келсе немесе қарсы алса, нотариалды куәландырылған сенімхат қажет."
"Үй жанынан дүкен салғысы келетіндерге мемлекет қолдау көрсетпек Қазан айында кәсіпкерлер үшін бюджеттен 4 млрд тг бөлінеді. Қаражат 4 мақсатқа бағытталған. Олар Сауда базарларын жаңғыртуға Сауда объектілерін салу, кеңейту, реконструкциялауға Үй жанынан дүкен салуға Салада IT бағдарламалар жасау үшін. Шарт бойынша облыс орталықтарындағы кәсіпкерлерге берілетін сома 3 млрд тг. Моноқалаларға немесе ауылдық елді мекендерге 1,5 млрд тг. Қолдау 2 тәсілмен көрсетіледі Несие мөлшерлемесін субсидиялау Мерзімі - инвестициялық мақсаттарға арналған жобалар 5 жылға, айналым қаражатын толықтыруға 3 жылға. Несиеге кепіл болу. Кепіл жетпеген жағдайда жұмыс істеп тұрған субъектілер үшін 50 дейін. Жұмысын енді бастаған, құрылғанына 3 жыл толмаған нысандар үшін кредит сомасының 85 несиеге кепіл болады. Қолдау Даму қоры арқылы жүзеге асады. Қатысушыларға тұтынушылардың құқығын қорғау департаменттеріне жүгінуге болады. Бағдарламаға ойын-сауық орталықтары қатыса алмайды."
"Абай облысының екі жылдағы қарызы 70 млрд теңгеге жуықтаған. Соның 16 млрд теңгесі биыл сәуірде өтелген. Бұл туралы Жоғары аудит палатасы хабарлады. Өңірдегі 12 объектіде аудит жүргізілді. Тексеріс барысында 6 квазимемлекеттік секторда 224 млн теңгеден астам сомаға қарыздардың сыйақы сомасын және негізгі борышын уақтылы өтеу бойынша міндеттемелерді орындамағаны анықталды. Тағы 3 нысан 711 млн теңгеден астам сомаға бухгалтерлік заңнаманы бұзуға жол берген. Бірде-бір мемлекеттік орган борыш бойынша стратегияның тиімділігіне және оның өңірдің қаржылық жағдайына тигізетін әсеріне тұрақты талдау жүргізбейді. Мемлекеттік борыштың бюджетке, экономикалық өсуге және басқа көрсеткіштерге қалай әсер ететіні туралы бағалау жоқ, делінген қорытындыда. 1,1 млрд теңгеге қаржылық бұзушылықтар анықталды. Бюджет қаражаты мен активтерін тиімсіз пайдалану 6,1 млн теңге, тиімсіз жоспарлау 143,3 млн теңге болған. Ықтимал шығындар мен жіберіп алған пайда 20,6 млн теңге болды."
